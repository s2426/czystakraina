---
layout: default
---

<!--201-->
<p style="margin: 0px 0px 18px; font-size: 18px; font-family: Helvetica;">1.10.2013</p><p style="margin: 0px 0px 18px; font-size: 18px; font-family: Helvetica;">Po pierwsze dlatego, że jest to pierwsze w moim życiu referendum, a przekroczyłem już 60-tkę, więc pójdę choćby z ciekawości, jak przebiega cała procedura. Spodziewam się, że będzie to dla mnie lekcja demokracji i okazja doświadczenia własnych praw obywatelskich.</p>
<p style="margin: 0px 0px 18px; font-size: 18px; font-family: Helvetica;">Po drugie, mam oto kolejną - poza wyborami, w których dotychczas niestety przegrywałem - okazję, aby zagłosować przeciwko Hannie Gronkiewicz-Waltz, która moim zdaniem obniża status miasta poziomem, który sama reprezentuje, i który Warszawiacy streszczają jednym słowem - bufetowa.&nbsp;</p>
<p style="margin: 0px 0px 18px; font-size: 18px; font-family: Helvetica;">Nie wiem, kto wymyślił to przezwisko, ale wymyślił celnie, bo bufetem zalatuje niestety większość inspirowanej z ratusza pseudokultury - masowych koncertów, sylwestrów i bufonad. Obiektem tej pseudokultury są wyimaginowane masy, które oczywiście zawsze się uformują wokół hałasu, zgiełku i huku. Masy, czyli my, Warszawiacy.&nbsp;</p>
<p style="margin: 0px 0px 18px; font-size: 18px; font-family: Helvetica;">Masy to mem elit. Masy to oni, tłum. To antyteza osoby, a zatem i podmiotowości relacji obywatel-urząd. To z przedmiotowego traktowania mas bierze się słaba komunikacja społeczna ratusza, którą wytykają HGW Warszawiacy. I to stąd bierze się powszechna w Warszawie masówka kulturalna, adresowana do mas, czyli do nikogo.</p>
<p style="margin: 0px 0px 18px; font-size: 18px; font-family: Helvetica;">Kolejnym powodem mojej partycypacji referendalnej jest to, że HGW, mimo pełnienia funkcji prezesa NBP, nie wykorzystała w żaden sposób swojej insajderskiej wiedzy bankowej, aby utworzyć w Warszawie bank municypalny, generujący kredyty zeroodsetkowe dla inwestycji komunalnych. Tego rodzaju inicjatywa czy przynajmniej jakakolwiek akcja zwrócona w tę stronę, mogłaby uratować miasto, a więc i moją kieszeń, przed haraczem odsetek od powiększającego się zadłużenia Warszawy.</p>
<p style="margin: 0px 0px 18px; font-size: 18px; font-family: Helvetica;">Bufetem znaczona jest też ekstrakcja zdrowych drzew z Podzamcza i Ogrodu Krasińskich. Tego rodzaju barbarzyństwo to przejaw buchalteryjnej umysłowości pogrążonej w ilości, a nie w jakości. Trudno oczekiwać, abyśmy pod takim kierownicwem myśleli o ekologii miejskiej, skoro nawet najprostszej segregacji śmieci nie była w stanie dokonać kilkutysięczna rzesza urzędników pod kierownicwem HGW.</p>
<p style="margin: 0px 0px 18px; font-size: 18px; font-family: Helvetica;">Umysłowość HGW, poprzez inwestycje w fontanny i fajerwerki, reprodukuje się w umysłach młodych Warszawiaków jako modelowa kultura. To dlatego tak pachniemy zaściankiem, mimo wieżowców, które pną się w niebo.&nbsp;</p>
<p style="margin: 0px 0px 18px; font-size: 18px; font-family: Helvetica;">Te wieżowce nie są nasze, ani też miasta. To z reguły eksterytoria miejskie należące do zagranicznych spółek lub funduszy, do których nie ma dostępu, gdy nie ma przepustki. W eksterytoriacji przestrzeni publicznej rzeczywiście HGW wiedzie prym, lecz czy to w ogóle można uznać za zasługę, że się fragment terytorium Warszawy sprzedaje bezpowrotnie za granicę? Odtąd będą z niego czerpać korzyści materialne obywatele innych państw.</p>
<p style="margin: 0px 0px 18px; font-size: 18px; font-family: Helvetica;">Wreszcie, niezwykle ważna sfera publiczna, jaką jest mieszkalnictwo komunalne. W dużych miastach Europy mieszkania komunalne stanowią 50-85 procent ogółu lokali mieszkalnych. W Warszawie liczba lokali komunalnych spadła za czasów HGW z 13 do około 10 procent. To dlatego tak wysokie są ceny wynajmu mieszkania w naszym mieście, gdyż w Warszawie prawie niepodzielnie dyktują je nastawieni na zysk kamienicznicy.</p>
<p style="margin: 0px 0px 18px; font-size: 18px; font-family: Helvetica;">Te problemy stolicy Polski zazębiają się, gdyż wszystkie wyrastają z osobowości HGW, nastawionej na biznes i spolegliwej wobec biznesu. W jej działaniach społecznych brak jest spójności i dlatego, choć rzekomo popiera rozwój komunikacji miejskiej, zniechęca do niej wysokimi cenami przejazdów. Ekologię też zapewne popiera wycinaniem drzew. A politykę społeczną popiera stawianiem nowych parkometrów i planowaniem myta przy przejazdach przez mosty.</p>
<p style="margin: 0px 0px 18px; font-size: 18px; font-family: Helvetica;">Mam także powód osobisty, aby nie ufać HGW wcale, gdyż uważam, że jest zakładniczką przekrętu, w jakim wziął udział jej mąż, odzyskując nieswoją kamienicę z rąk miasta Warszawy, w trybie ekspresowym, zaraz po objęciu przez HGW stanowiska. Wcześniej Andrzej Waltz sprzedał przedwstępnie swoje w kamienicy udziały zagranicznej firmie, żeby transakcji nie dało się łatwo odkręcić. Miasto pod zarządem jego żony nie skorzystało z prawa pierwokupu, choć cena kamienicy wyniosła mniej więcej tyle, ile ewentualne wyniosłyby przychody ze sprzedaży lokali lokatorom ze zniżkami.</p>
<p style="margin: 0px 0px 18px; font-size: 18px; font-family: Helvetica;">To dlatego, że jest zakładniczką męża, HGW nie realizuje efektywnej polityki reprywatyzacyjnej w Warszawie. Jej uczciwe otwarcie się na żądania prawdziwych właścicieli kamienic i ich lokatorów wymagałoby w pierwszym rzędzie uczciwego zbadania sprawy kamienicy jej mężą i oddania blisko miliona złotych z sakiewki prezydentowego.</p>
<p style="margin: 0px 0px 18px; font-size: 18px; font-family: Helvetica;">Nie za bardzo wierzę, żeby bufetowa była zdolna do takiej metanoi i dlatego będę próbował skrócić jej kadencję gilotyną mojego głosu.</p><p style="margin: 0px 0px 18px; font-size: 18px; font-family: Helvetica;"><br></p><p style="margin: 0px 0px 18px; font-size: 18px; font-family: Helvetica;">Krzysztof Lewandowski</p>