---
layout: default
---
<img src="{{site.baseurl}}\articles\pictures\465.em_.jpg" align="left" hspace="50" vspace="50" width="200"><!--50--><p>
11.10.2010</p><p></p><p>EM-y (Efektywne Mikroorganizmy) to metoda na przywrócenie równowagi ekologicznej. Ich wszechstronne zastosowanie sprawia, że możemy zmniejszyć ilość "chemii", jaka trafia do gleby, rzek i jezior, przyczyniając się do uzdrowienia ekosystemów.</p><p></p><p>Ich działanie jest wszechstronne i potwierdzone wieloma latami badań oraz szeroką praktyką ich stosowania. Powodują eliminację procesów gnilnych, sprawiając, że zdrowie wraca tam, gdzie była choroba. Twórcą tej unikalnej i przyszłościowej metody, wykorzystującej zjawisko synergii, czyli wzajemnego wspomagania się mikroorganizmów w procesie unieszkodliwiania toksycznych związków, jest profesor Teruo Higa, Japończyk, którego zasługi dla przywracania przyrodzie zdewastowanych ekosystemów są nieocenione. Za pomocą EM-ów oczyszcza on rzeki, zbiorniki wodne oraz uzdatnia wodę do picia.</p><p></p><p>Kompost zaszczepiony EM-ami dojrzewa kilka razy szybciej, niż w warunkach naturalnych, szamba przestają cuchnąć, obory stają się miła dla nosa przestrzenią, przewody pokarmowe zwierząt zdrowieją. Tanie EM-y zastępują z powodzeniem chemiczne środki czystości oraz wiele kosmetyków. Niewielkie ilości EM-ów zastosowanych w polskich oczyszczalniach ścieków spowodowały radykalne polepszenie całego procesu ich oczyszczania.</p><p></p><p>W tym roku, po powodzi w Janowcu, po spryskaniu gospodarstw EM-ami, w ciągu kilku godzin pozbyto się silnego odoru.</p><p></p><p>EM-y są dopuszczone do stosowania w rolnictwie ekologicznym i posiadają atesty Państwowego Zakładu Higieny i Weterynaryjny Numer Identyfikacyjny. Jeśli więc zastanawiasz się, co możesz zrobić dla ratowania naszej planety przed chemizacją, zastosuj EM-y w hodowli roślin i zwierząt, w sprzątaniu i myciu oraz pielęgnacji własnego ciała. Mydło EM zapewnia znakomity peeling i usuwa trądzik.</p><p></p><p>Bliższe informacje można uzyskać na comiesięcznych spotkaniach EM-Formacji w śródmieściu Warszawy, w każdy pierwszy piątek miesiąca, po uprzednim zgłoszeniu obecności. Tam też można zakupić produkty zawierające EM-y. Tel. 698054069.</p><p></p>