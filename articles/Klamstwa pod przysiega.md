---
layout: default
---
<p><img src="{{site.baseurl}}\articles\pictures\465.lloydlier.jpg" align="left" style="margin: 10px 10px" width="200"><!--75-->
18.05.2011</p><p>To oszustwa bankierów na gigantyczną i niespotykaną w historii świata skalę legły u podstaw kryzysu gospodarczego i politycznego, który trwa, mimo unisono mediów, że już minął. To system bankowy jest najsłabszym ogniwem demokracji, a nie, jak przekonuje nas od lat prof. Balcerowicz, jego ostoją.</p><p>Od ogłoszenia 13 kwietnia 2011 roku przez komisję senacką USA sensacyjnego raportu dotyczącego premedytatywnych działań bankierów, które doprowadziły do załamania rynków finansowych i globalnego kryzysu, minął ponad miesiąc. Polska prasa grobowo jednak milczy na ten temat, co wydaje się znamienne dla naszej pseudodemokracji.</p><p>O ważnych sprawach nie mówi się, zwłaszcza ważnych dla naszych kieszeni i poziomu życia, za to dużo trąbi się o prywatnym życiu celebrytów i burdach kiboli, którzy też zdaje się dość mają zakłamania mediów, o czym świadczą ich ostatnie występy z transparentami wielkości boiska. To przykład rosnącej determinacji, aby ujawniać prawdę, mimo totalnej uzurpacji mediów, by ją zaciemniać.</p><p>A prawda jest taka, że za kryzys odpowiedzialna jest przestępcza zmowa największych na świecie banków, wśród których prym wiedzie gwiazda przekrętów, osławiony bank amerykański, Goldman Sachs.</p><p>Jak wynika z 650-stronicowego raportu komisji senackiej reprezentującej zarówno Republikanów, jak i Demokratów - stojący za tą gwiazdą konkretni ludzie to kłamcy i oszuści, jak widoczny na zdjęciu krzywoprzysięzca, Lloyd Blankfein - szef Goldmana. Jego świta - a raczej sitwa - wciskała klientom na całym świecie, także Polakom, trefne papiery wartościowe, przekonując ich równocześnie, że to świetny towar.</p><p>Daniel Sparks, dyrektor Departamentu Nieruchomości Goldman Sachs, zeznał w 2010 pod przysięgą, że w jego opinii pakiet Timberwolf, sprzedawany w milionowych transzach inwestorom, mógł przynosić zyski, podczas gdy w wewnętrznej notatce informował swoich pracowników o słabości tego waloru.</p><p>Michael Swenson poinformował komisję senacka pod przysięga, że Goldman Sachs zrezygnował z osiągnięcia zysków z tytułu zakładów na zniżkę papierów hipotecznych, gdy w tym samym czasie przechwalał się w firmie, ile to nie zarobił dla niej właśnie na takich transakcjach.</p><p>Szef finansów Goldmana, David Viniar, przysięgał, że zakłady na zniżki nieruchomości nie były znaczącą pozycją, podczas gdy w korespondencji mailowej określał je jako olbrzymie.</p><p>Sam Lloyd Blankfein zeznał pod przysięga, że Goldman Sachs nie stosował masowej wyprzedaży, co zakrawa na kpinę z komisji, albo niezdolność do logicznego myslenia. Było inaczej, gdyż z dokumentów banku wynika, że pozycja zakładów Goldmana na zniżki w nieruchomościach opiewały w latach 2007-2008 na gigantyczną sumę 13 mld dolarów:</p><p><a target="" title="Kłamcy Goldmana" href="http://readersupportednews.org/off-site-news-section/81-81/5966-the-people-vs-goldman-sachs">http://readersupportednews.org/off-site-news-section/81-81/5966-the-people-vs-goldman-sachs</a></p><p>Z raportu dwupartyjnej komisji senackiej wynika niezbicie, kto i po co kłamał pod przysięgą, aby zaciemniać obraz bankowego oszustwa wszechczasów. Przypomnijmy, że na obecnym kryzysie bank Goldman Sachs zarobił najwięcej ze wszystkich, spekulując interesami swoich klientów.</p><p>Raport komisji senatora Clarka Levina wskazuje na 15 innych banków, zamieszanych w robienie obecnego kryzysu, wśród nich także banków europejskich, jak Deutsche Bank. Czy najwięksi na świecie spekulanci i oszuści pójdą siedzieć? Ano zobaczymy. Milczenie dziennikarskich owiec wskazuje na to, że mogą być z tym kłopoty.</p><p>(CCA) Krzysztof Lewandowski</p><p>Be free to copy</p>