<!--221-->
<div>20.02.2015</div>Tan to nowa grecka waluta komplementarna, czyli uzupełniająca wobec euro, którego najwyraźniej Grekom brakuje, lecz którego, jako członkowi strefy euro, zabroniono im suwerennie emitować. Komplementarny tan posiada następujące cechy:<div><br></div><div>- nie jest to talon czy bon - posiadacz tanów nie płaci odsetek za ich używanie</div><div>- nie jest ustalony termin płatności w tanach, a więc emisja ma charakter trwały</div><div>- można nim obracać na otwartym rynku walut</div><div>- tanem można regulować wszelkie zobowiązania podatkowe prywatnego sektora, a jego kurs przy spłacie zobowiązań wynosi 1 euro.</div><div><br></div><div>Wprowadzenie możliwości płacenia zobowiązań podatkowych za pomocą tanów będzie niewątpliwie miało stabilizujący dla jego wartości skutek, bo gdyby wartość tanów spadła na&nbsp;<span style="font-size: 9pt;">otwartym rynku, będzie on chętniej kupowany, aby regulować nim podatki w relacji 1 : 1 w stosunku do euro.</span></div><div><span style="font-size: 9pt;">Korzyści z wprowadzenia do obrotu tanów mogą być wielorakie. Po pierwsze nie będzie on wyciekał poza Grecję, przez co przyczyni się do zwiększenia płynności finansowej i zmniejszenia zatorów płatniczych. Kolejną korzyścią jest zysk emitenta na seniorażu, czyli różnicy między wartością nominalną tana, a kosztem jego emisji, który w przypadku emisji waluty elektronicznej jest bliski zeru, a przy emisji w postaci papierowej niewiele wyższy. Obecnie zysk na seniorażu z emisji greckich euro w całości zasilał EBC.</span></div><div><span style="font-size: 9pt;">Wreszcie, emisja tanów pozwoli ożywić grecką gospodarkę i dźwignąć jej wzrost, a co za tym idzie, także dopuszczalną wartość bezwzględną greckiego deficytu budżetowego, który w krajach strefy euro nie może przekraczać 3 procent. Po prostu będzie to 3 procent, ale od większej kwoty.</span></div><div><span style="font-size: 9pt;">Pisałem już o tym wcześniej, że także Polska powinna wprowadzić u siebie komplementarne waluty lokalne, z początku o skali regionalnej, aby oswoić się z tym nowym instrumentem racjonalnej polityki finansowej, a następnie o skali ogólnokrajowej.</span></div><div><span style="font-size: 9pt;">Przykład odważnych i innowacyjnych Greków pokazuje, że można takie śmiałe rozwiązanie wprowadzić od razu w całym kraju, bez oglądania się na wytyczne Trojki.&nbsp;</span></div><div><span style="font-size: 9pt;">Życzę Grekom, aby ich rozwiązanie doprowadziło do stabilizacji gospodarczej ich pięknego i bogatego kraju, a wyniki eksperymentu zachęciły także inne ofiary globalnego bankowego imperium do wdrażania regionalnych walut komplementarnych i uwalniania się ze smyczy międzynarodowego kapitału.</span></div><div><span style="font-size: 9pt;">Krzysztof Lewandowski</span></div>