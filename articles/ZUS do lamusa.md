---
layout: default
---
<!--37--><p style="margin: 0px 0px 18px; font-size: 18px; font-family: Helvetica;">
3.06.2010<br><br>Pora wreszcie zrewidować świętość nad świętością, jaką jest emerytura.<br>Rewizja polegałaby na całkowitej likwidacji pojęcia emerytury, oraz ZUSu, będącego instytucją społecznej tyranii.<br><br>Emerytura to trauma, zarówno wtedy, kiedy na nią się składamy, płacąc obowiązkowy haracz od naszych wynagrodzeń, jak i wtedy, kiedy z niej zaczynamy korzystać, przechodząc do obozu emerytów. To nie obóz a raczej getto, początek umieralni. I faktycznie, wielu ludzi rychło przypłaca stres związany z pobytem w tym getcie - życiem. Emerytura to Styks.<br><br>Po co nam ten stres, ta cezura pracownik/emeryt?<br><br>W 21 wieku każdy obywatel powinien mieć zagwarantowany PRZYCHÓD PODSTAWOWY, od narodzin do śmierci.<br>Czas wolny zyskałyby dzięki temu armie urzędników realizujących obecnie na obywatelach między innymi emerytalny terror.<br><br>Pora też zlikwidować renty oraz wszelkie "chorobowe" wynagrodzenia.<br>Kto pracuje, ten zarabia. Kto nie pracuje, ten korzysta z PRZYCHODU PODSTAWOWEGO i nie jest wynagradzany przez pracodawcę. Ile pracy, tyle płacy nieobciążonej zusem czy podatkami.<br><br>Bo i z podatkami należałoby też wreszcie skończyć. Powinno się ustalić jeden jedyny podatek obrotowy, zbierany automatycznie od firm przez instytucje bankowe, w których firmy prowadzą rachunki.<br><br>Myślę, że wszyscy przedsiębiorcy byliby szczęśliwi, gdyby pozbyli się w ten sposób uciążliwej biurokracji. Ucieszyliby się też zwolnieni urzędnicy, gdyż mieliby wolność wyboru pomiędzy dobrze opłacaną pracą a niewielkimi ale stabilnymi dochodami bez świadczenia pracy.<br><br>Poziom fiskalizmu wynosi obecnie w Polsce 24%. Myślę, że powinien on, zgodnie z trendami w najnowocześniejszych demokracjach, zdążać szybko do poziomu 33%, czyli jednej trzeciej PKB. <br>Należałoby jednak firmy całkowicie odciążyć ze sprawozdawczości finansowej, a obywateli fizycznych uwolnić w ogóle od podatków.<br><br>Przy obecnym PKB na poziomie 1400 mld zł, 33% oznacza wpływy 462 mld zł, co przy obecnej populacji na poziomie 38,2 mln dawałoby roczny przychód podstawowy na obywatela RP w wysokości 12 100 zł, czyli miesięczny przychód podstawowy w wysokości 1010 zł na osobę.<br>Czteroosobowa rodzina miałaby bez pracy 4100 zł miesięcznie przychodu, a na wolnym rynku pracy, nieobciążonym żadnymi podatkami od pracy, mogłaby zarabiać dodatkowe kwoty, stanowiące łacznie 2/3 PKB.<br><br>Myślę, że takie rozwiązanie satysfakcjonowałoby wszystkich, gdyż byłoby skokowym wzrostem wydajności polskiej maszyny biurokratycznej, a przez to źródłem znacznych oszczędności ekonomicznych na poziomie całego kraju. Ok. 50 procent ludzi zdolnych do pracy mogłoby wówczas w ogóle nie pracować, zajmując się działalnością społeczną, rodzinną czy artystyczną.<br><br>W związku z likwidacją emerytur oraz rent oraz wprowadzeniem permanentnej opieki finansowej wobec wszystkich obywateli (parasol nowoczesności), należałoby niewątpliwie rozwiązać wiele urzędów, a ludzi w nich zatrudnionych wypuścić na wolność.<br><br>Pozostałe instytucje i urzędy należałoby zmodyfikować, wzmacniając np. pozycję GUS, czy powołując System Elektronicznych Rozliczeń Firm i Obywateli.<br>Zaś budżet rządu powinien być tworzony z "drukowania" pieniądza inflacyjnego na poziomie 3% PKB, żeby nie wypadać za bardzo świętoszkowato na tle pozostałej Europy. Inflacja byłaby wówczas realnym miernikiem efektywności rządu.<br><br>(CCA) Krzysztof Lewandowski<br>Be free to copy<br></p>