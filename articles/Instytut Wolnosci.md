---
layout: default
---
<img src="{{site.baseurl}}\articles\pictures\465.freedom.jpg" align=left width="200"><!--52--><p style="margin: 0px 0px 18px; font-size: 18px; font-family: Helvetica;">
5.12.2010<br><br>Dlaczego to środowisko bankowe, a nie rynek, miałoby decydować o tym, na co kierowane są strumienie społecznej energii w postaci inwestowanego w nowe przedsięwzięcia pieniądza? Jest to kluczowe pytanie dla zrozumienia paranoi obecnego systemu ademokratycznych rządów bankierów, rzeczników totalitarnego globu rządzonego przez monopol bankowo-finansowy.<br><br>Czym jest inwestowanie, jeśli nie mobilizowaniem rzeszy ludzi wokół jakiegoś nowego przedsięwzięcia, które ma przynieść ogólny pożytek. Zauważmy, że banki, zatwierdzając inwestycje, tworzą nowy pieniądz i kierują go na rynek w okresie, kiedy inwestycja nie wnosi jeszcze żadnych towarów ani usług na rynek. <br><br>Robotnicy i inżynierowie, pracujący pewien czas przy realizacji jakiejś inwestycji, otrzymują jednak w tym czasie wynagrodzenie za swoją pracę i kierują to wynagrodzenie na zaspokojenie swoich potrzeb, czyli na konsumpcję. Podobnie wynagrodzenie, w postaci wkalkulowanej w biznes plany dywidendy, uzyskują corocznie inwestorzy i właściciele firm podwykonawczych. Wszyscy oni - dzięki pieniądzom pochodzącym z kreacji bankowej, dokonującej się w momencie zatwierdzenia kredytu na inwestycję - zwiększają realnie popyt, nie powiększając podaży, gdyż inwestycja zwiększy podaż dopiero po jej zakończeniu.<br><br>Przeanalizujmy więc skutki tego mechanizmu. Oto na mocy decyzji bankowej realizuje się ta, a nie inna inwestycja, i ta a nie inna grupa osób zostaje zmobilizowana do trwającej czasem kilka lat pracy. Grupa ta będzie w tym okresie pobierać wynagrodzenie i konsumować produkty i usługi znajdujące się JUŻ na rynku, nie wytwarzając w tym okresie własnych towarów i usług. <br><br>Zobaczmy tę piramidę władzy: na jej szczycie bankier zatwierdzający kredyt, poniżej inwestor, zwykle będący członkiem lokalnego establishmentu, poniżej dyrektorzy projektu i właściciele firm podwykonawczych, wreszcie inżynierowie i robotnicy realizujący inwestycję. <br><br>Skutkiem nowej inwestycji jest pojawienie się na rynku pieniądza inflacyjnego, za co wzrostem cen albo wzrostem zapracowania płaci całe społeczeństwo, które zmusza się, aby ratowało przedsiębiorców przed inflacją i z którego wyciska się coraz więcej towarów i usług za te same wynagrodzenia. W ten sposób przed inflacją ratują się przede wszystkim właściciele firm, zmuszani do tego sztywnością kontraktów, które podpisali. Oni z kolei zmuszają swoich pracowników do pracy w coraz większym stopniu niewolniczej, dłuższej niż przewidują to normy w kontraktach, pracy częściowo lub całkiem woluntrarystycznej itp. Czyż nie dostrzegamy tego zjawiska na co dzień, praktycznie wszędzie?<br><br>Jak obliczył to ostatnio nasz guru zniewolenia bankowego, ubytek pieniądza, będącego tlenem narodu, to równoważność wysiłku społecznego koniecznego do zbudowania 900 km autostrad rocznie. Tyle w przybliżeniu niewolniczej pracy świadczymy corocznie na rzecz imperium bankowego, my jako zbiorowość podatników. Na ponad trzy razy tyle, czyli na ponad 3 000 km autostrad składamy się, także corocznie, płacąc odsetki na rzecz imperium bankowego jako zadłużeni obywatele i jako firmy korzystające z kredytów bankowych. <br><br>Tyle autostrad to by się chyba w Polsce nawet nie zmieściło, ale świetnie za to mieszczą się kolejne biurowce banków i powiązanych z nimi akcjonariatów międzynarodowych korporacji. Rosną jak drożdże wszędzie, gdzie nie spojrzeć, na najdroższych działkach. Część ubytku naszego pieniądza na rzecz światowego kartelu banków sfinansowała także luksusowe jachty cumujące w marinach Morza Śródziemnego, Miami czy Bahrainu, wieżowce Hong-Kongu czy Nowego Jorku, tylko nikt o tym głośno nie mówi. Ukuto nawet powiedzenie "O pieniądzach się nie mówi!"<br><br>Otóż pora mówić. Istnieje bowiem alternatywny do imperialistycznego sposób inwestowania, mianowicie demokratyczny - poprzez rynek. To rynek najlepiej określa, co jest społecznie użyteczne, a na rynku - przynajmniej teoretycznie - wszyscy są równi. Dlatego pieniądze inwestowane obecnie w 100%, z uzurpacji władzy, przez środowiska bankierskie, powinny być - przynajmniej częściowo - skierowane do ogółu konsumentów - jako glosy w ustawicznych wyborach kierunków inwestowania. Ile ogół powinien mieć tych głosów, to osobna kwestia. Zacząłbym od 33% głosów dla obywateli.<br><br>Obecnie głosują wyłącznie bankierzy pomiędzy sobą, chronieni przed społeczeństwem tarczą międzynarodowego prawa bankowego.<br><br>Pora, aby zagłosowali wszyscy, poprzez głosy-bilety Narodowego Banku Polskiego, czyli pieniądze. Strumień 33% wszystkich głosów (czyli 33% PKB) skierujmy automatycznie na konta wszystkich obywateli i niech to oni, mocą 33% mandatów, decydują codziennie swoimi zakupami o tym, jakie inwestycje powstają w naszym kraju. 33% zagwarantowanej wolności chyba nam się należy w naszym nowoczesnym kraju, przy 66% pozostających w rękach bankierów. <br><br>Pozostały 1% PKB mógłby ustawowo iść na Instytut Wolności.<br><br>(CC) Krzysztof Lewandowski<br>Be free to copy<br><br></p>