---
layout: default
---
<img src="{{site.baseurl}}\articles\pictures\465.WP.jpg" align="left" style="margin: 10px 10px" width="200"><!--35--><p>
22.05.2010</p><p></p><p>Jeszcze nie tak dawno
temu byliśmy narodem żyjącym w pokoju, nie atakującym nikogo z żadnego
powodu. Jeszcze nie tak dawno chcieliśmy bardzo usunąć z naszego kraju
wszelkie obce wojska i udało się nam to wreszcie kilka lat temu.
</p><p></p><p>Dzisiaj, niestety, znów mamy obce wojska na polskiej ziemi, a nasi
żołnierze walczą w nie naszej sprawie w Afganistanie, a właściwie, to
nie wiadomo dziś, w jakiej tak naprawdę sprawie toczy się ta imperialna
wojna, poza oczywiście interesami wielkich graczy, które określa się
mianem spiskowych teorii, o których nie wypada pisać. </p><p></p><p>Żeby wyjść z tego
moralnego bagna, w jakim tkwimy w imię niejasnych interesów mocarstwa,
należałoby: </p><p>1. Jak najszybciej wycofać polskie kontyngenty z Iraku i Afganistanu. </p><p>2. Wypowiedzieć bazy
wojskowe Amerykanom. </p><p>3. Rozpocząć w kraju edukację pokojową, w
pierwszym rzędzie dla polityków, którzy od lat świecą jak najgorszym
przykładem. O pokoju przestało się mówić, nie wiedzieć czemu, a czas
jest taki, że powinno się mówić o nim jak najwięcej. Pokój to proste
odpowiedzi na proste pytania, bez krętactwa, które przyjęło się
utożsamiać z polityką. </p><p>4. Powinniśmy tez jako naród zastanowić się, czy
etycznie jest eksportować broń gdziekolwiek. W grę wchodzi bowiem nie
tylko szmal, ale także sens naszych działań ogólnospołecznych.
Eksportując broń, eksportujemy przemoc kogoś nad kimś. Podobnie jest z
innymi krajami. Jeśli przemoc ma maleć, wszystkie kraje muszą
zmniejszać, a nie zwiększać, produkcję broni. </p><p></p><p>Powinniśmy - jako
niemocarstwo - być inicjatorem takich przemian w świecie, aby przemocy
było coraz mniej, produkcja broni malała na rzecz np. produkcji domów,
a wojny żeby były zakazane globalnym, międzynarodowym traktatem. A
naszą prostą odpowiedzią na proste pytanie o obecność w Afganistanie
powinno być jak najszybsze wycofanie się.</p><p></p><p>LVD</p><p></p>