---
layout: default
---
<img src="{{site.baseurl}}\articles\pictures\465.High frequency trading.gif"  align="left" width="200"><!--70-->
<p style="margin: 0px 0px 18px; font-size: 18px; font-family: Helvetica;">22.04.2011</p><p style="margin: 0px 0px 18px; font-size: 18px; font-family: Helvetica;"><br>Modny w naszym kraju gaz łupkowy stanowi wielkie zagrożenie dla środowiska.<br><br>Chodzi o metody jego wydobycia, które prowadzą do zanieczyszczenia wody substancjami rakotwórczymi i truciznami. Polegają one na wstrzykiwaniu do ziemi, na głebokości kilkuset metrów i pod wielkim ciśnieniem - milionów litrów cieczy będącej mieszaniną 750 związków chemicznych.<br><br>Wiele tych związków to substancje rakotwórcze, które poprzez niekontrolowane do końca spękania formacji łupkowych są w stanie przedostać się do warstw wodonośnych i skazić wodę na rozległych terenach.<br><br>Jak agresywne mogą być techniki wydobycia gazów łupkowych przekonali się mieszkańcy miasta Dimock w Pennsylwanii, którym firma Cabot Oil &amp; Gas Corpzanieczyściła wodę. Z kolei w stanie Kolorado rodziny mieszkające w pobliżu pól wynajętych na odwierty demonstrowały filmowcom wodę płynącą z kranu, która dawała się podpalić, bo była nasączona uwolnionym z łupków gazem.<br><br>Skład cieczy wstrzykiwanej pod ziemię nie do końca jest znany, gdyż firmy wydobywające gaz zasłaniają się przed ich ujawnianiem tajemnicami handlowymi i patentami. Wiadomo jednak, że zawierają one destalaty ropy, metanol, ołow, benzen, toluen, ksylen, naftalen, akrylamid, a także miliony litrów oleju napędowego, którego w USA zakazano już używać, ale nadal nielegalnie wstrzykuje się go w odwierty w dużych ilościach. Wszystko to miesza się z olbrzymimi ilościami wody, która w ten sposób ulega skażeniu.<br><br>Gazy łupkowe przeklinają także właściciele działek, którzy dali się namówić na ich dzierżawę pod szyb. Wprawdzie otrzymują za nią 100 tys. dolarów, ale wartość terenów znacznie w wyniku odwiertów spada, a w wyniku zanieczyszczenia wody mieszkańcy zaczynają chorować.<br><br>W wyniku transportu na miejsce odwiertu setkami ciężarówek, wody pomieszanej z ową opatentowaną mieszaniną 750 związków chemicznych, zaburzone zostaje życie mieszkańców okolic, gdzie lokuje się szyby wiertnicze.<br><br>Wreszcie, wstrzykiwanie chemikaliów głęboko pod ziemię, pod wysokim ciśnieniem, wymaga ogromnych ilości energii. Szacuje się, że światowe zapotrzebowanie przez przemysł wydobywczy gazów łupkowychna energięwzrosło od 2002 roku 5-krotnie, z 1,5 do 7,5 GW.<br><br>Przeciwko technikom wydobywczym gazów łupkowych protestować zaczyna coraz więcej osób nimi dotknietych, obecnie głównie z Kanadzie i USA, gdzie zdobyto już pewne doświadczenia w tym względzie.<br><br>W USA zanotowano już ponad 1000 przypadków skażenia środowiska związkami wpompowywanymi pod ziemię w celu wydobycia gazu. To dlatego sprawą zajął się Kongres, który opublikował w tym miesiącu raport z listą 750 związków wpompowywanych w łupki, w tym 13 karcinogenów. Listę można obejrzeć, klikając link w artykule:<br><br><a href="http://thetyee.ca/Opinion/2011/04/20/FrackingToxins/" title="artykul z linkiem do listy" target="" style="padding-top: 0px; padding-right: 0px; padding-bottom: 0px; padding-left: 0px; -webkit-border-horizontal-spacing: 0px; -webkit-border-vertical-spacing: 0px; border-top-width: 0px; border-right-width: 0px; border-bottom-width: 0px; border-left-width: 0px; margin-top: 0px; margin-right: 0px; margin-bottom: 0px; margin-left: 0px; color: black; text-decoration: none; ">http://thetyee.ca/Opinion/2011/04/20/FrackingToxins/</a><br><br><br>A co u nas? Czy interesuje się ktoś u nas składem toksyn wpompowanych już pod ziemię pod Kozienicami i pompowanych w nowych odwiertach na północnym-zachodzie i południowym-wschodzie Polski?<br><br>I czy ktoś bada, jaką wodę zaczynają pić lokalni mieszkańcy? Odwierty na wielką skalę zagrażają olbrzymim ilościom wody podziemnej, która przemieszcza się na znaczne odległości. A zatem wszyscy w pewnym sensie pić będziemy to, co wstrzykują nam dzisiaj pod ziemię szejkowie łupkowi z Ameryki.<br><br>(CCA) Krzysztof Lewandowski</p><p style="margin: 0px 0px 18px; font-size: 18px; font-family: Helvetica;">Be free to copy</p>