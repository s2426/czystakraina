---
layout: default
---
<img src="{{site.baseurl}}\articles\pictures\465.zastrzyk.jpg"align=left width="200"><!--3-->
<p style="margin: 0px 0px 18px; font-size: 18px; font-family: Helvetica;">Minęły już trzy lata od ostatniej groźby epidemii ptasiej grypy, 6
lat od zagrożenia SARS, a teraz ostrzega się przed potencjalną pandemią
świńskiej grypy, co zdominowało wiadomości w USA, w Meksyku i w innych
krajach, włącznie z licznymi krajami Europy, nawet tymi ,do których
świńska grypa jeszcze nie dotarła.</p>
<p style="margin: 0px 0px 18px; font-size: 18px; font-family: Helvetica;">Wielu członków Koalicji w Obronie Zdrowia pamięta, że
alarmujące wiadomości o ptasiej grypie i SARS nadeszły wtedy nagle i
równie szybko zniknęły, nawiasem mówiąc, krótko po tym, jak w głównych
mediach opublikowaliśmy dane z naszych badań, które wykazały, że
mikroelementy mogą kontrolować kluczowe procesy biochemiczne
towarzyszące infekcji i rozprzestrzenianiu się tych wirusów w
organizmie (patrz informacje przedstawione 23 marca, 2006 w
New York Times - <a href="http://www4.dr-rath-foundation.org/open_letters/open_letter_overview.htm">http://www4.dr-rath-foundation.org/open_letters/open_letter_overview.htm</a>).
W ostatnich latach kontynuowaliśmy zarówno nasze badania dotyczące
różnych aspektów wirusów grypy, jak również prowadziliśmy
wspólne badania z naukowcami w innych krajach. Kopie publikacji
na te tematy są dostępne na stronie internetowej naszego
Instytutu (<a href="http://www.drrathresearch.org/">www.drrathresearch.org</a>).
Zawierają one szczegółowe informacje o tym, jak synergia wybranych
mikroelementów może hamować namnażanie się różnych typów wirusów grypy
i ich rozprzestrzenianie.</p>
<p style="margin: 0px 0px 18px; font-size: 18px; font-family: Helvetica;">Niestety, w przypadku obecnej grozy zakażeń świńską grypą, zarówno
porady podawane w mediach, jak i porady ekspertów z dziedziny
wirusologii ograniczają się do stosowania środków farmaceutycznych i
szczepionek, jako głównego trybu zapobiegania i leczenia. W tym samym
czasie korzyści kliniczne wynikające ze stosowania suplementów diety i
optymalnego żywienia jako podstawy odporności immunologicznej i
eliminacji czynników zakaźnych są w znacznym stopniu ignorowane.
Jednocześnie od dawna jest wiadome, że dobrze odżywieni ludzie mogą
skutecznie walczyć z różnymi infekcjami, bez żadnej interwencji
farmakologicznej. Dzisiaj wiemy na ten temat o wiele więcej.</p>
<h3>Poniżej znajdują się odpowiedzi na najczęściej zadawane pytania dotyczące grypy i świńskiej grypy:</h3>
<h2>Czy grypa jest groźną chorobą?</h2>
<p style="margin: 0px 0px 18px; font-size: 18px; font-family: Helvetica;">Wszyscy znamy grypę i chorujemy na nią wielokrotnie w swoim życiu.
Grypa jest infekcją układu oddechowego, połączoną z gorączką, kaszlem i
bólem mięśni, która trwa przez kilka dni. Choroba ta dotyczy około 20%
populacji światowej. Chociaż sama choroba jest zazwyczaj nieszkodliwa,
może łączyć się z ryzykiem wystąpienia wirusowego lub bakteryjnego
zapalenia płuc, które może być śmiertelne, szczególnie w przypadku
bardzo małych dzieci, starszych osób lub osób o słabym zdrowiu. Centra
Kontroli Chorób i Profilaktyki w Atlancie (stan Georgia) szacują, że w
latach dziewięćdziesiątych około 36,000 osób rocznie umierało w
Stanach Zjednoczonych z przyczyn powiązanych z powikłaniami grypy. Dla
porównania, podaje się, że epidemia ptasiej grypy w latach 2007 do 2009
spowodowała zgony w sumie około 100 osób. Obecnie liczba zgonów
spowodowanych świńską grypą w Meksyku przekroczyła 100, a pierwszy zgon
spowodowany świńską grypą w USA (23-miesięczne niemowlę) zgłoszono w
dniu 29 kwietnia.</p>
<h2>Co to jest świńska grypa?</h2>
<p style="margin: 0px 0px 18px; font-size: 18px; font-family: Helvetica;">Świńska grypa jest chorobą układu oddechowego, która regularnie
występuje u świń. Klasyczny wirus świńskiej grypy typu A H1N1 pojawił
się w 1918 roku jednocześnie u świń i u ludzi. Wirusa tego pierwszy raz
wyizolowano u świń w 1930 roku, a u ludzi w 1933 roku. W tamtym czasie
analiza antygenowa nie wykryła pomiędzy nimi żadnej różnicy.</p>
<h2>Co oznacza określenie grypa typu A H1N1?</h2>
<p style="margin: 0px 0px 18px; font-size: 18px; font-family: Helvetica;">Istnieją trzy rodzaje wirusa grypy: typ A, który zazwyczaj jest
przyczyną epidemii; typ B, który wiąże się z występowaniem
sporadycznych przypadków i typ C, który rzadko wywołuje chorobę.</p>
<p style="margin: 0px 0px 18px; font-size: 18px; font-family: Helvetica;">Aby zrozumieć, co oznaczają litery N i H, musimy spojrzeć na
strukturę cząsteczki wirusa. Wirus grypy wygląda jak kula o średnicy
wynoszącej około 100 nanometrów. Płaszcz wirusa jest utworzony z
warstwy lipidów pobranych z błony plazmatycznej zainfekowanego
gospodarza. W środku znajduje się około 3000 białek macierzystych
(które różnią się w zależności od typu grypy) i komplet genów zawarty w
RNA. Powierzchnia błony wirusa jest pokryta dwoma typami cząsteczek
białek: hemaglutyniną (oznaczoną literą „H”) i neuraminidazą (oznaczoną
literą „N”). Cząsteczki hemaglutyniny są wykorzystywane do połączenia
wirusa z komórką i wstrzyknięcia do niej zawartości wirusa.
Neuraminidaza jest specjalnym enzymem, który jest używany do
uszkodzenia zainfekowanej komórki w celu uwolnienia nowych cząsteczek
wirusa, które następnie mogą infekować inne komórki.</p>
<p style="margin: 0px 0px 18px; font-size: 18px; font-family: Helvetica;">Wirus grypy jest zdolny do zmiany swoich cząsteczek H i N, co
określa się jako przesunięcie antygenowe [skok antygenowy]. Na
przykład wirus świńskiej grypy, który pojawił się w 1918 roku, został
nazwany H1N1, natomiast później wykryto szczepy wirusa grypy, u których
cząsteczki hemaglutyniny uległy zmianie i określono je jako H2N1, a
jeszcze później stwierdzono, że obydwie cząsteczki powierzchniowe
wirusa grypy uległy zmianie (podwójne przesunięcie antygenowe), a
wirusa określono jako H2N2. Zmiany te są wynikiem wymiany materiału
genetycznego pomiędzy wirusami grypy pochodzącymi z różnych źródeł. Na
przykład, jeżeli świński wirus pochodzący ze świń zostanie
zrekombinowany z wirusem ludzkim, może to doprowadzić do wytworzenia
się nowego szczepu, który posiada np. hemaglutyninę typu świńskiego
(H), a neuraminidazę typu ludzkiego (N). W takim przypadku
zaklasyfikowano już cztery główne podtypy wirusa świńskiej grypy typu
A: H1N1, H1N2, H3N2 i H3N1.</p>
<p style="margin: 0px 0px 18px; font-size: 18px; font-family: Helvetica;">Wirusy ostatnio wyizolowane ze świń stanowią podtyp H1N1, który był
przyczyną pierwszej pandemii w 1918 roku. Obecny szczep wirusa grypy
jest kombinacją wirusa świńskiego, ptasiego i ludzkiego, na który
ludzie mogą nie być w sposób naturalny odporni.</p>
<h2>Czy wirus świńskiej grypy H1N1 jest taki sam, jak wirus ludzkiej grypy H1N1?</h2>
<p style="margin: 0px 0px 18px; font-size: 18px; font-family: Helvetica;">Nie, różnią się one w zakresie antygenowym, co oznacza, że
szczepionki przeciwko wirusowi ludzkiej grypy H1N1 nie będą chronić
świń w zakresie infekcji wirusem świńskiej grypy H1N1.</p>
<h2>Co oznacza określenie duża różnorodność wirusa grypy?</h2>
<p style="margin: 0px 0px 18px; font-size: 18px; font-family: Helvetica;">Poza wymianą materiału genetycznego pomiędzy wirusami o różnym
pochodzeniu, zachodzą również częste mutacje punktowe w wirusowym RNA
oraz inne zmiany, które są przyczyną powstania różnorodności szczepów
wirusa grypy. Te przesunięcia antygenowe zazwyczaj pojawiają się po
tym, gdy populacja wytworzy odporność na stary szczep. Takie częste
zmiany genetyczne wirusa grypy utrudniają wyprodukowanie skutecznej
szczepionki na wirusa grypy. Dlatego szczepionka produkowana w danym
roku jest często nieskuteczna w następnym sezonie grypy.</p>
<h2>Jak rozprzestrzenia się wirus grypy?</h2>
<p style="margin: 0px 0px 18px; font-size: 18px; font-family: Helvetica;">Wirus ludzkiej grypy rozprzestrzenia się przez kaszel, kichanie i
jest stabilny przez jakiś czas w powietrzu. Zatem ważne jest, aby
często myć ręce ze względu na możliwość wcześniejszego dotknięcia
przedmiotu zainfekowanego wirusem i przeniesienia wirusów w okolice
nosa, ust czy innej części twarzy.</p>
<p style="margin: 0px 0px 18px; font-size: 18px; font-family: Helvetica;">Wirus świńskiej grypy rozprzestrzenia się przez bliski kontakt ze
zwierzętami oraz przez skażone przedmioty. Wirusy mogą być przenoszone
ze świń na ludzi i z ludzi na świnie. Obecny wirus świńskiej grypy może
rozprzestrzeniać się z ludzi na ludzi.</p>
<p style="margin: 0px 0px 18px; font-size: 18px; font-family: Helvetica;">Ludzie nie mogą zarazić się świńską grypą po zjedzeniu mięsa
zainfekowanych zwierząt. Gotowanie mięsa do osiągnięcia temperatury
wewnętrznej wynoszącej 71°C [160°F] zabija bakterie i wirusy, włącznie
z wirusem świńskiej grypy.</p>
<h2>W jaki sposób wirusy infekują komórki?</h2>
<p style="margin: 0px 0px 18px; font-size: 18px; font-family: Helvetica;">Wirusy przedostają się do dróg oddechowych i wiążą się z komórkami
wyściełającymi drogi oddechowe w płucach. Po wejściu materiału
genetycznego wirusa w postaci RNA do komórki, przestawia on sposób
działania komórki gospodarza na produkcję nowych kopii genomu wirusa.
Genomy te w połączeniu z nowymi białkami wirusa, które są tworzone
przez komórkę gospodarza, tworzą nowe cząsteczki wirusa i
rozprzestrzeniają się infekując okoliczne komórki tkanki płuca.</p>
<h2>Jakie leki są stosowane w leczeniu świńskiej grypy u ludzi?</h2>
<p style="margin: 0px 0px 18px; font-size: 18px; font-family: Helvetica;">Obecnie są dwie klasy leków zatwierdzonych do leczenia i
zapobiegania grypy: pochodne adamantanu (amantadyna i jej pochodna
rymantadyna) oraz nowsze inhibitory neuraminidazy (NA), takie jak
zanamiwir i oseltamiwir. Pochodne adamantanu utrudniają przetwarzanie
wirusa wewnątrz komórki i wiążą się z występowaniem ciężkich
toksycznych objawów ubocznych oraz z rozwojem oporności na lek.
Wyizolowane ostatnio u ludzi wirusy świńskiej grypy są oporne na
amantadynę i rymantadynę.</p>
<p style="margin: 0px 0px 18px; font-size: 18px; font-family: Helvetica;">Inhibitory neuraminidazy mają na celu blokowanie czynności
enzymatycznej neuraminidazy, a zatem blokują uwalnianie wirusa z
zainfekowanej komórki gospodarza. Inhibitory neuraminidazy muszą być
podawane bardzo wcześnie, ponieważ replikacja wirusa grypy w drogach
oddechowych osiąga szczyt po 24-72 godzinach od zakażenia. Korzyści
wynikające z ich stosowania nie są oczywiste, na przykład Tamiflu
(oseltamiwir) może zredukować chorobę do 1-2 dni, jednak, wiąże się to
z ryzykiem rozwinięcia się objawów ubocznych, takich jak nudności,
wymioty i ból brzucha u około 5% pacjentów. Również, Tamiflu nie
zapobiega grypie – może jedynie w niewielkim stopniu skrócić jej
przebieg lub zmniejszyć nasilenie objawów. Jednakże, ostatnie raporty z
Japonii, gdzie preparat Tamiflu przepisuje się dziesięć razy częściej
niż w USA , donosiły o przypadkach problemów psychiatrycznych u dzieci
biorących Tamiflu, a nawet prowadzących do zgonu. Niedawno, Amerykańska
Komisja ds. Żywności i Leków [US FDA] zaleciła wprowadzenie nowych
ostrzeżeń dotyczących możliwości wystąpienia niebezpiecznych
psychiatrycznych efektów ubocznych dla preparatów Tamiflu i Relenza.</p>
<p style="margin: 0px 0px 18px; font-size: 18px; font-family: Helvetica;">Niestety, ze względu na syntetyczny charakter trudno jest znaleźć
lek, który by wpływał na procesy biologiczne wirusa, i który
jednocześnie nie uszkadzałby komórek. Dlatego stosowanie tych leków
zawsze wiąże się z ryzykiem wystąpienia objawów ubocznych, szczególnie
u pacjentów z zaburzeniami odporności, u osób bardzo młodych,
starszych, chorujących na inne choroby i przyjmujących wiele leków
naraz.</p>
<p style="margin: 0px 0px 18px; font-size: 18px; font-family: Helvetica;">Antybiotyki nie leczą grypy, ani innych infekcji wirusowych. Są one
często przepisywane przeciwko wtórnej infekcji bakteryjnej.
Niepotrzebne nadmierne stosowanie antybiotyków prowadzi do powstania
oporności bakterii, co sprawia, że leki te stają się nieskuteczne
przeciwko wielu rodzajom infekcji.</p>
<p style="margin: 0px 0px 18px; font-size: 18px; font-family: Helvetica;">Szczepionki, które stymulują produkcję przeciwciał przez organizm i
jednocześnie nie wywołują choroby, są zazwyczaj bardziej skuteczne. W
przypadku jednak wirusa grypy, który podlega częstym zmianom
genetycznym często nie dają one pozytywnych wyników.</p>
<h2>Czy istnieją naturalne sposoby na walkę z grypą?</h2>
<p style="margin: 0px 0px 18px; font-size: 18px; font-family: Helvetica;">Podejście medycyny komórkowej w przypadkach infekcji wirusowej i
innych problemów zdrowotnych bazuje na zastosowaniu naturalnych
składników znanych organizmowi w celu poprawienia określonych funkcji
biologicznych, które są krytyczne w kontrolowaniu choroby.</p>
<p style="margin: 0px 0px 18px; font-size: 18px; font-family: Helvetica;">Ze względu na fakt, że niektóre wirusy mogą rozprzestrzeniać się w
organizmie za pomocą podobnych mechanizmów jak komórki rakowe,
badaliśmy, czy zastosowanie synergii składników odżywczych skutecznej w
kontrolowaniu inwazji komórek rakowych może wpłynąć na zdolność wirusa
do rozprzestrzeniania się i namnażania. Nasze badania przeprowadzone
nad wirusem ptasiej grypy (H5N1 i H9N2) oraz wirusem ludzkiej grypy
typu A wykazały, że istnieją korzyści wynikające ze stosowania takiej
synergii w różnych aspektach infekcji wirusowej. Na przykład,
zastosowanie synergii mikroelementów w diecie ptaków doprowadziło do
całkowitego wyeliminowania objawów toksyczności w przypadku infekcji
wirusem ptasiej grypy. Również oczywiste były inne korzyści, które
obejmowały ochronę komórek dróg oddechowych przed zmianami
patologicznymi wywoływanymi przez wirusa, i redukcję zaraźliwości
wirusa w przypadku suplementacji składników odżywczych.</p>
<p style="margin: 0px 0px 18px; font-size: 18px; font-family: Helvetica;">Te korzyści wynikające z zastosowania mikroelementów obserwowane w
warunkach in vivo zostały potwierdzone w badaniach nad mechanizmem
działania tych składników odżywczych na poziomie komórkowym. Badania
wykazały działanie ochronne synergii mikroelementów skierowane
przeciwko penetracji komórek przez wirusy grypy, zahamowanie ich
namnażania się i rozprzestrzeniania do innych komórek.</p>
<h2>Czy witamina C jest skuteczna przeciwko grypie?</h2>
<p style="margin: 0px 0px 18px; font-size: 18px; font-family: Helvetica;">Stosowanie witaminy C jako skutecznej ochrony przeciwko
przeziębieniu zostało spopularyzowane przez dr Linusa Paulinga.
Witamina C jest ważnym składnikiem odżywczym dla sprawnej czynności
naszego układu odpornościowego i wiele badań klinicznych wykazało, że
może skrócić, jak również obniżyć objawy grypy. Prawie dwadzieścia lat
temu wykazano również, że hamuje ona namnażanie wirusa HIV. Ze względu
na fakt, że wirus HIV jest wirusem zawierającym materiał genetyczny w
postaci RNA, możliwe jest, że inne wirusy zawierające RNA, takie jak
wirus grypy, mogą na nią reagować.</p>
<p style="margin: 0px 0px 18px; font-size: 18px; font-family: Helvetica;">Nasze dalsze badania w tym kierunku wykazały, że działanie witaminy
C przeciwko różnym aspektom infekcji wirusowej można poprawić, jeżeli
połączy się ją z innymi składnikami odżywczymi, które działają
synergicznie. Ostatnie badania opublikowane w czasopiśmie naukowym
BioFactors przez dr Jariwalla i innych badaczy z naszego Instytutu
wykazały, że aktywność kluczowego enzymu odpowiedzialnego za zakaźność
wirusa ludzkiej grypy, którym jest neuraminidaza (N), może być
skutecznie hamowana przez kombinację składników odżywczych podczas, gdy
sama witamina C wywołuje tylko minimalny efekt.</p>
<h2>Jakie są korzyści z zażywania synergii mikroelementów w porównaniu z pojedynczym składnikiem odżywczym?</h2>
<p style="margin: 0px 0px 18px; font-size: 18px; font-family: Helvetica;">Aby osiągnąć biologiczny efekt synergii ważne jest łączenie
wybranych mikroelementów w odpowiednich proporcjach. Przynosi to
większe korzyści dla zdrowia niż stosowanie pojedynczych składników,
takich jak witaminy lub inne składniki odżywcze. Jesteśmy pionierami w
tego typy podejściu polegającym na stosowaniu biologicznej synergii w
naszych programach zdrowia, a dzisiaj jest ono coraz częściej stosowane
przez innych. Na przykład, nawet preparat multiwitaminowy „Centrum”
jest teraz reklamowany jako „działający na zasadzie synergii”.</p>
<p style="margin: 0px 0px 18px; font-size: 18px; font-family: Helvetica;">Kluczowe elementy korzystnego działania „synergii” składników odżywczych:</p>
<ul><li>działanie jednoczesne na kilka procesów komórkowych (tj.
zmniejszenie zakaźności wirusa, jego namnażania, rozprzestrzeniania w
tkankach wraz z innymi aspektami towarzyszącymi infekcji),</li><li>końcowy efekt zdrowotny można osiągnąć za pomocą niższych dawek indywidualnych składników,</li><li>pozwala
zachować równowagę metaboliczną komórki. Gdy stosowana jest duża dawka
jednego mikroelementu może zwiększyć to ryzyko odsłonięcia
wcześniejszych niedoborów mikroelementów, zaburzając zatem równowagę
metaboliczną komórki i wywołując efekty niepożądane.</li></ul>
<h2>Które z mikroelementów są ważne w kontrolowaniu infekcji grypowych?</h2>
<p style="margin: 0px 0px 18px; font-size: 18px; font-family: Helvetica;">Istnieje ich kilka. Kluczowym składnikiem odżywczym jest witamina C,
która zgodnie z naszymi badaniami może redukować namnażanie wirusa
grypy o około 50%. Jej poziom jest zazwyczaj niższy u osób, u które
zostały dotknięte infekcją wirusową. W czasie infekcji ilość witaminy C
w białych krwinkach zwiększa się około 10-krotnie, co jest niezbędne do
ich skutecznej walki z infekcją. Witamina C współdziała z aminokwasami
takimi jak lizyna i prolina w zwiększaniu odporności tkanki łącznej na
rozkład enzymatyczny, co jest ważne w zatrzymaniu rozprzestrzeniania
się wirusów. Znaczenie utrzymania integralności i wytrzymałości tkanki
łącznej, jako naturalnej bariery do zatrzymania szerzenia się raka i
czynników infekcyjnych było po raz pierwszy przedstawione przez Dr
Ratha. Wyciąg z zielonej herbaty bogaty w polifenole, takie jak EGCG,
jest silnym inhibitorem komórkowej replikacji wirusów i ich wniknięcia
do komórek. Różnorodne inne mikroelementy, które również wnoszą wkład
do naturalnej kontroli rozprzestrzeniania się wirusa w tkance, obejmują
N-acetylocysteinę, miedź, mangan, selen i inne. Wykazano również, że
N-acetylocysteina obniża śmiertelność u myszy zakażonych grypą, a
niedobór selenu był związany ze zwiększoną patogennością tego wirusa.
Chociaż wszystkie z tych mikroelementów wykazują korzystne działanie
gdy są stosowane pojedynczo, ich połączenie znacznie poprawiło efekty i
dało bardziej kompleksowe korzyści zdrowotne.</p>
<h2>Czy wyniki badań nad synergią składników odżywczych są dostępne?</h2>
<p style="margin: 0px 0px 18px; font-size: 18px; font-family: Helvetica;">Tak, wszystkie te badania można przejrzeć na stronie internetowej naszego instytutu badawczego pod adresem <a href="http://www.drrathresearch.org/">www.drrathresearch.org</a>.</p>