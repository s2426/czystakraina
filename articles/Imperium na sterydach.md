---
layout: default
---
<img src="{{site.baseurl}}\articles\pictures\465.rolka.jpg" align="left" hspace="50" vspace="50" width="200"><!--54--><p>
11.12.2010</p><p>Ostatnie rewelacje wyciekowe zdają się być niczym wobec sensacji, jaka ujawniona została  w USA w wyniku niedawnych sukcesów komisji kongresowejDodda-Franka, która po raz pierwszy w historii uzyskała dostęp dopoufnych danych na temat transakcji dokonywanych przez FED:</p><p><a href="http://www.globalresearch.ca/PrintArticle.php?articleId=22291" title="" target="">http://www.globalresearch.ca/PrintArticle.php?articleId=22291</a></p><p></p><p>Kiedy szef FED-u (amerykańskiego banku centralnego), Ben Bernanke, był przesłuchiwany w 2009 roku przez senacką komisję budżetową, odmówił podania informacji, kto i w jakiej wysokości uzyskał wsparcie finansowe od FED-u w ramach akcji opisywanej w naszym portalu jako QE ("Quantitative Easing" czyli "Poluzowanie ilościowe", co w terminologii współczesnej bankierskiej nowomowy oznacza emisję pustego pieniądza przeznaczonego na dotacje). </p><p></p><p>Teraz już wiadomo. I nie chodzi o uchwalone przez kongres 700 mld $, o których trąbił świat dwa lata temu, gdy pieniądze te spływały do banków komercyjnych, na wykup ich lipnych zastawów dłużnych. Chodzi o sumy dwudziestokrotnie większe, sięgające niewyobrażalnej kwoty 12,3 biliona dolarów, czyli z grubsza licząc 50-krotności polskiego długu narodowego.</p><p></p><p>Beneficjentami tych darów z nieba w kwotach 3,3 bln $ aktywów płynnych i 9 bln $ "innych finansowych kontraktów" okazują się nie tylko największe banki amerykańskie, ale także inne wielkie banki światowe w Australii, Danii, Japonii, Meksyku, Niemczech, Norwegii, Południowej Korei, Szwecji, Szwajcarii i Anglii, takie jak Deutsche Bank, BNP Paribas, Credit Suisse, Barclays i inne. W ten sposób światu ujawnia się jeden globalny lombard, skupujący za pieniądze podatników złe długi od fatalnych inwestorów. </p><p></p><p>Żeby było śmieszniej, na liście beneficjentów rozdawnictwa publicznych dolarów przez FED znalazły się, prócz banków, także wielkie korporacje międzynarodowe, jak MacDonald czy Toyota,</p><p></p><p>Z ujawnionych przez FED materiałów wynika, że Kongres USA odpowiada za niewielką tylko część wykreowanych metodą księgową dotacji, które rozpierzchły się po świecie wśród finansowych i gospodarczych elit, gdyż większość z nich pochodzi z pozakonstytucyjnej i ademokratycznej kreacji dokonanej w tajemnicy przed Kongresem przez bank centralny Stanów Zjednoczonych.</p><p></p><p>Ostatnie ujawnienia stanowią kres złudzeń na temat wolnego rynku, o ile ktos je jeszcze miał. Wolny rynek nie istnieje, skoro pozademokratyczne struktury mogą w niego pompować dowolną ilość pozakonstytucyjnych łapówek. To nimi Ben Bernanke walczy o kontynuację wadliwego systemu finansowego, którego zwornikiem jest FED. Podobnie, nie istnieje demokracja, która w obliczu pozakonstytucyjnej władzy kleptokratów staje się dekoracyjną fasadą na użytek mediów. Praktyka pokazuje, że kto ma władzę kreowania pieniądza ex nihilo, ten faktycznie rządzi.</p><p></p><p>Do czego to wszystko prowadzi? Przede wszystkim do deprecjacji dolara, który na rynkach walut permanentnie pikuje w dół. Obnizyło sie też lub spadło do zera oprocentowanie na depozytach, za czym idzie pauperyzacja drobnych ciułaczy, którzy blokowali swoje oszczędności na rachunkach terminowych. </p><p></p><p>Banki uzyskują dziś kredyt z FED, płacac za niego 0,25 procent odsetek, i nie potrzebują depozytariuszy, aby uzyskiwać tani kapitał rezerwowy. Poza tym, ich rezerwy pękają w szwach, bo na rynku brak jest tych, którym mogliby wiarygodnie pożyczać. </p><p></p><p>Mamy więc do czynienia z sytuacją wielce absurdalną, gdyż mimo pompowania przez FED olbrzymich pieniędzy do systemu bankowego i dla korporacji, inflacja nie rosnie, a przeciwnie, występuje deflacja, wynikająca z obniżek cen nieruchomości, bezrobocia i ogólnej dekoniunktury.</p><p></p><p>To, co robi FED, to kreowanie i kierowanie olbrzymich rzek pieniędzy w niewłaściwą stronę. To nie banki i korporacje powinny być beneficjentami dotacji zwanych QE, a zwykli ludzie, a efektem ilościowego poluzowania powinno być wprowadzenie wynagrodzenia podstawowego, gwarantujące bezpieczeństwo socjalne wszystkim obywatelom.</p><p></p><p>Dopóki kleptokraci z FED tego nie zrozumieją, dopóty ich kraj będzie tonął w nastrojach coraz bardziej rewolucyjnych, aż nadejdzie taka pora, że weterani ruszą do boju. Strzelać umieją.</p><p></p><p>(cc) Krzysztof LewandowskiBe free to copy</p>