---
layout: default
---
<img src="{{site.baseurl}}\articles\pictures\465.bis.jpg" align="left" style="margin: 10px 10px" width="200"><!--217-->
<p>15.12.2014</p>
<p>Cztery dni temu zostało uchwalone w izbie Reprezentantów USA uchylenie ustawy Dodd-Franka. Spodziewane jest uchwalenie tego uchylenia przez Senat w ciągu najbliższych kilku dni. O co chodzi? Otóż o wielką publiczną kasę liczoną w dziesiątkach bilionów dolarów, czyli o kwoty kilkakrotnie wyższe od całego długu narodowego USA, który sięga 18 bilionów dolarów.</p>
<p>Ten odległy od naszych granic przepis stwarza niezwykłe zagrożenie także dla nas, Polaków. Oto amerykańskie megabanki uzyskują możliwość sprzedawania instrumentów pochodnych za pośrednictwem banków zależnych, które mają wkłady depozytowe ubezpieczone w FDIC. Te ubezpieczenia są dramatycznie niskie w stosunku do wartości kontraktów na instrumenty pochodne. Konkretnie na każdego dolara funduszu ubezpieczeń przypada ponad tysiąc dolarów instrumentów pochodnych.</p>
<p>Obecne wpędzanie Rosji w niskie ceny ropy uderza rykoszetem w wielkie banki z Wall Street, które mają dużo kontraktów pochodnych z producentami ropy, ubezpieczonymi przed gwałtownym spadkiem cen tego surowca. W żadnych analizach specjalistów z Wall Street nie przewidziano jednak spadku ceny o ponad 40 procent w okresie pół roku. Wielkim bankom grozi więc wypłacanie kolosalnych odszkodowań tym producentom, którzy stracili więcej, niż przewidywały klauzule widełkowe instrumentów pochodnych.</p>
<p>Bankierom grunt pali się pod nogami, więc ratują się nowym prawem, tym razem grożącym wyssaniem ogromnych sum najpierw s funduszy gwarancyjnych, a następnie z funduszy akademickich czy emerytalnych, wreszcie i z kont obywateli, gdy błyskawicznie pojawi się dno w funduszu gwarancyjnym FDIC po próbach ratowania pierwszego z megabanków mających kłopoty z płynnością.</p>
<p>Instrumenty pochodne mają pierwszeństwo przy ściągalności należności w wypadku bankructwa banku, a depozyty Warszawy są trzymane w spółce zależnej od Citi Banku, który posiada instrumenty pochodne trzydziestokrotnie przewyższające jego kapitał. Dla deponentów pozostanie figa z makiem.</p>
<p>Na straży tej potencjalnej megagrabieży stoi od niedawna FSR (Rada Stabilności Finansowej).</p>
<p>Budynek na zdjęciu, przypominający wielki but Big Brothera, oglądany z perspektywy tego, kto siedzi pod butem, to siedziba Rady Stabilności Finansowej w Bazylei, czyli niejasnego co do statusu establishmentu władztwa nie tylko nad bankami, ale rozciągającego się także na rządy państw. To ta organizacja czuwa na tym, aby Megabankom nie stała się krzywda.</p>
<p>Big Bankom śpieszy się, aby ratować się przed olbrzymimi stratami spowodowanymi pikowaniem cen ropy. Ich tratwą ratunkową mają być podatnicy, studenci, emeryci, ciułacze - via nowe prawo bankowe przerzucające ciężar błędów sektora finansowego na społeczeństwo globalnej wioski. Więcej na ten temat można przeczytać w tekście Ellen Brown. Polecam!</p>
<p><a href="http://www.globalresearch.ca/the-global-bankers-coup-bail-in-and-the-shadowy-financial-stability-board/5419698" title="Artykuł Ellen Brown" target="">http://www.globalresearch.ca/the-global-bankers-coup-bail-in-and-the-shadowy-financial-stability-board/5419698</a></p><p>Krzysztof Lewandowski</p><p>Copyleft (Creative Commons Attributive)</p>