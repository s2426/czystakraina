---
layout: default
---
<img src="{{site.baseurl}}\articles\pictures\465.pira.jpg" align="left" style="margin: 10px 10px" width="200"><!--58--><p>
29.01.2011</p><p></p><p>Bliski Wschód jest jak gaz zamknięty w coraz ciaśniejszej komorze. Jak mówi noblista, Mohamed El Baradei, Egipt - kolebka faraonów - stał się w okresie rządów prezydenta Mubaraka więzieniem dla egipskiego narodu.</p><p></p><p>Cenę utrzymania tego więzienia płacą głównie obywatele, którzy siedzą na wolności, gnębieni coraz większymi podatkami i daninami przez nieodpowiedzialny rząd, który zadłuża się coraz bardziej, zbrojąc się po zęby przeciw... No właśnie, przeciw komu?</p><p></p><p>Z perspektywy dnia dzisiejszego wygląda na to, że chyba głównie przeciw własnemu narodowi, trzymanemu w ryzach przez Wielkiego Brata, który namazał prezydenta Mubaraka na swojego egipskiego namiestnika.</p><p></p><p>Namazaniec utrzymuje silną armię, zbrojoną za pieniądze podatników przez amerykańskie koncerny, a także potężne służby represji i wszechobecną bezpiekę. To wszystko obciąża podatnika choćby odsetkami od rosnącego długu, który zaciąga się na militaryzację kraju.</p><p></p><p>W Egipcie przybywa ludzi osadzonych w więzieniach. Powszechnie odczuwalna staje się także rosnąca nie tylko tu, ale na całym świecie, depresja ekonomiczna, wynikająca z neoliberalnego przejęcia władzy w państwach przez globalny kartel bankowy. Kartel żąda od państw, firm i obywateli gigantycznych odsetek od tworzonego ex-nihilo kredytu bankowego.</p><p></p><p>Specjaliści kartelu obliczyli niedawno, że aby przetrwać, musi on wpompować w światowy krwiobieg gospodarczy, w ciągu najbliższych dziesięciu lat, 102 biliony dolarów nowych kredytów. Oznacza to, że o tyle ma wzrosnąć w ciągu dziesięciu lat oprocentowany dług świata wobec kartelu. </p><p></p><p>Dla zobrazowania skali procederu, sto dwa tysiące miliardów dolarów kredytu przy średnim jego oprocentowaniu na poziomie 5% przyniesie kartelowi dodatkowy roczny dochód od społeczności światowej w wysokości 5,1 bln dolarów. W przeliczeniu na drogi, można by za te pieniądze opasać ośmiokrotnie autostradami cały glob. Tyle dodatkowo trzeba będzie z globalnej wioski wyciskać corocznie pieniędzy (a co za tym idzie i pracy) na rzecz globalnego kartelu bankowego.</p><p></p><p>Egipt jest soczewką, okiem Horusa. Gorąca krew Egipcjan kipi wcześniej niż nasza, z Północy.</p><p></p><p>(CCA) Krzysztof Lewandowski</p><p>Be free to copy</p><p></p><p></p>