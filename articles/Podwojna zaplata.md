---
layout: default
---
<p><img src="{{site.baseurl}}\articles\pictures\465.ron-paul3.jpg" align="left" style="margin: 10px 10px" width="200"><!--91-->
11.11.11</p><p>Amerykański senator republikański, Ron Paul z Teksasu, wypowiedział się 3 listopada na temat konieczności zmniejszenia deficytu budżetowego USA o 1000 mld dolarów rocznie. Dla porównania, polski dług narodowy to ok. 250 mld dolarów.</p><p><a target="" title="Wywiad z Ronem Paulem" href="http://www.nationaljournal.com/2012-presidential-campaign/ron-paul-feels-like-a-canary-in-a-coal-mine-20111103%20">http://www.nationaljournal.com/2012-presidential-campaign/ron-paul-feels-like-a-canary-in-a-coal-mine-20111103</p><p></a></p><p>Jest to w istocie to samo nawoływanie, które słychać w Europie - w Grecji, Włoszech czy w Polsce - do oszczędności budżetowych, czynionych najczęściej na koszt osób najbiedniejszych, którym odbiera się i tak skromne podstawy egzystencji. A przecież produkcja toczy się i można ją łatwo zwiększyć. Kogo zatem nie stać na to, co świat i tak produkuje? Czy nie jest tak, że problemem współczesnego świata jest nie produkcja, którą każdy producent chętnie by zwiększył, a tylko dystrybucja tego, czego produkowanie w coraz większym stopniu powierzamy maszynom?</p><p>Jak słusznie zauważa Wallace Klinck, wybitny znawca problematyki Kredytu Społecznego, wypowiedź Rona Paula wynika z jego braku rozumienia, jak tworzony jest dług publiczny i na jak fałszywych założeniach księgowych odbywa się jego narastanie. </p><p>Generalnie społeczeństwa są oszukiwane przez system bankowy, który przywłaszcza sobie tytuł do ex nihilo tworzonych kredytów. Tak naprawdę jest to kredy społeczny, a nie kredyt banków. Banki realizują go jedynie technicznie, drogą operacji księgowej, a faktycznie społeczeństwo, a nie banki, płaci za rozwodnienie starego pieniądza emisją nowego kredytu. Płaci inflacją cen.</p><p>Dlaczego zatem społeczeństwo ma płacić po raz drugi za to, za co już zapłaciło, skoro kredyt został wyemitowany i znalazł się na rynku? Dlaczego ma płacić bankom odsetki od kredytu narodowego, który został już spłacony inflacją, wraz z odsetkami? Poniżej znajduje się cytat z komentarza Wallace Klincka na ten temat:</p><p>"Zrównoważony budżet jest licencją systemu bankowego na przejmowanie niespłaconych własności ludzi, gdy stają się oni niewypłacalni z powodu redukcji środków finansowych na zakup rzeczy, które - co bez wątpienia udowodnili - są w stanie wyprodukować. </p><p>Zrównoważony budżet to nic innego, jak stwierdzenie, że system bankowy jest właścicielem wszystkich zasobów ziemskich, choć w istocie wytwarza on jedynie nieskończenie drobną część narodowego bogactwa - głównie w formie świadczenia usług finansowych koniecznych wyłącznie dlatego, że mamy chory system monetarny.</p><p>Tak to przynajmniej wygląda w czasach, gdy banki przejmują majątki ludzi na drodze bankructw i masowego przepadku mienia.</p><p>Jest to obłęd! Ron Paul wydaje się całkiem nieświadomy faktu, że dług publiczny istnieje głównie tylko dlatego, że kontynuowane jest niczym nieuzasadnione i niestosowne, przedwczesne odbieranie konsumentom siły nabywczej ich pieniądza, związane z niewłaściwym księgowaniem finansowym, powodującym, że niesłusznie włącza się do składników cen - nałożone opłaty kapitałowe. </p><p>Dług Narodowy jest w istocie Kredytem Narodowym, od którego obywatelom powinna być wypłacana Narodowa (Konsumencka) Dywidenda. Ten Narodowy Kredyt powinien być właściwie księgowany."</p><p>Narodowa Dywidenda, będąca w istocie Dywidendą od Nowoczesności, powinna - wraz z unowocześnianiem się cywilizacji - stale rosnąć. Specjaliści obliczają, że w nowoczesnych państwach przekracza ona już jedną trzecią PKB. Dla każdego Polaka byłoby to 1050 zł miesięcznie.</p><p>Jej zastosowanie umożliwiłoby likwidację olbrzymiego marnotrawstwa na miarę XiX wieku, związanego z osobowymi, przedinformatycznymi instrumentami organizacji produkcji - obsługą księgową, podatkową, emerytalną itp. Jest wiek XXI i pora się obudzić oraz zwolnić miliony ludzi z obowiązku świadczenia XIX wiecznej pracy, wynikającej z fatalnej organizacji naszego państwa. </p><p>Na ulicach zrobiłoby się też raptem dużo mniej korków, bo myślę, że w społeczeństwie z dywidendą ukryte bezrobocie i ujemna praca same by się wkrótce wykruszyły.</p><p>(CCA) Krzysztof Lewandowski</p><p>Be free to copy</p>