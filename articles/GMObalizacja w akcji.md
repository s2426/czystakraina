---
layout: default
---
<img src="{{site.baseurl}}\articles\pictures\465.monsanto2.jpg" align="left" hspace="50" vspace="50" width="200"><!--79--><p>
26.06.2011</p><p>Badania opublikowane w 2010 roku w czasopiśmie Chemical Research in Toxicology przez Andresa Carrasco, dyrektora Laboratorium Embriologii Komórkowej Uniwersytetu w Buenos Aires, wykazały, że czynnik aktywny pestycydu ROUNDUP - glifosat - powoduje deformacje płodów u żab i kur przy stężeniach nawet mniejszych, niż zalecane do oprysków w technologii GMO.</p><p>Przypomnijmy, że technologia GMO, zapoczatkowana w roku 1996 przez amerykański koncern Monsanto, polega na stosowaniu opatentowanych nasion roślin - głównie soi i kukurydzy - w połączeniu z opatentowanym herbicydem o nazwie handlowej ROUNDUP, który jest trucizną nieselektywną, zabijającą wszelkie rośliny i drobne organizmy, prócz roślin wyrosłych z opatentowanego przez Monsanto ziarna.</p><p>Coraz lepiej udokumentowanym naukowo efektem wieloletniego stosowania glifosatu - który obecnie jest produkowany nie tylko przez Monsanto, ale także przez stu innych producentów, wśród nich firmy z Chin czy niemiecki BASF - jest także obniżenie jakości gleby oraz pojawienie się w niej zmutowanych szczepów bakterii, odpornych na znane środki ochrony roślin.</p><p>W rejonach Argentyny, gdzie od końca lat 1990-tychw uprawach soistosuje się niemal wyłacznie technologię GMO (dotyczy to połowy ziem uprawnych w tym kraju) - stwierdza się <a href="http://www.huffingtonpost.com/2011/06/24/roundup-scientists-birth-defects_n_883578.html?ir=Canada" title="Argentynskie GMO" target="">czterokrotny wzrost deformacji płodów oraz trzykrotny wzrost zachorowalności na raka</a>.</p><p>W Polsce trwa tymczasem pospieszne przepychanie przez Sejm nowej ustawy o nasiennictwie, która w trybie pilnym została zatwierdzona w Sejmowej Komisji Rolnictwa w "formie wyjściowej", co oznacza otwarcie Polski na komercyjne uprawy GMO i na niszczenie zróżnicowanej i ekologicznej struktury naszego rolnictwa.</p><p></p><p>Apel przeciwko tej szkodliwej społecznie ustawie promującej interesy amerykańskiego koncernu Monsanto można składać pod adresem: <a href="http://alert-box.org/petycja/" title="Petycja" target="">http://alert-box.org/petycja/</a>.</p><p>(CCA) Krzysztof LewandowskiBe free to copy</p><p></p><p></p>