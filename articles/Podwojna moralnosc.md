---
layout: default
---

<!--71-->
11.05.2011<br><br><div><br>Na naszych oczach rodzi się niema zgoda na podwójną moralność. U Orwella byli równi i równiejsi, ale w metaforze tej zaciemnieniu ulega istotna właściwość owej podwójności, mianowicie siła, coraz jawniej występująca jako legitymizacja oficjalnej przemocy. <br><br>Moralnie zorientowany człowiek dostaje w twarz od mediów, które przedstawiają seans elit władzy obserwujących na żywo nielegalny wypad helikopterów na terytorium obcego państwa, z pogwałceniem wszelkich konwencji międzynarodowych, i egzekucję znajdującego sie tam człowieka, jako pozytywną wiadomość. <br><br>Wypadałoby zapytać, czy w ten sposób unieważnione zostają unilateralnie wszelkie konwencje o ekstradycjach, a także czy innej treści nabiera w obliczu tych zdarzeń sama zasada suwerenności narodowej i nienaruszalności granic. No bo co to za suwerenność, skoro można ją publicznie i na oczach świata, bezkarnie naruszać.<br><br>Warto wiedzieć, czy wskazane zza oceanu cele będą i w Polsce likwidowane w podobny sposób. Zauważmy, że nawet prezydent Pakistanu nie został poinformowany o akcji zbrojnej obcego państwa na swoich ziemiach. Czy i polski prezydent dowie się o wszystkim post factum?<br><br>Pytanie to zdaje się istotne w świetle ostatnich decyzji rządu o utworzeniu w Polsce amerykańskiej bazy wojskowej i sprowadzeniu na nasze ziemie kontyngentu kilkuset żołnierzy. Taki dywizjon nie będzie nawet musiał naruszać polskich granic, aby dokonywać egzekucji wybranych osób.<br><br>Niemal równocześnie dowiaduję się, że minister spraw zagranicznych udał się z misją rewolucyjną do kraju, z którym, jak mniemam, wciąż utrzymujemy stosunki dyplomatyczne. A może już je zerwaliśmy, tylko prasa o tym nie pisze.<br><br>Informuje mnie też pan premier, że wydatki na jego prywatne podróże do Gdańska w kwocie 6 mln zł to pestka. Pytam więc, po co Komisja Europejska nakazuje rządom ochronę środowiska, skoro premier, który nad tą ochroną ma czuwać, 6 mln zł puszcza z dymem samolotowych silników, na podróże, których w zdrowo rządzonym kraju nikt by nie tolerował. Po prostu w takich sytuacjach rodzina przenosi się do Warszawy, a premier ma więcej czasu na rządzenie.<br><br>Egoizm i podwójny standard moralny polityków ze świecznika władzy są nam narzucane przez media, które przestają się dziwić dewiacjom norm do niedawna nienaruszalnych. A politykom zdaje się wystarczać, że jadą w przedziale dla równiejszego i silniejszego.<br><br>(CCA) Krzysztof Lewandowski<br>Be free to copy<br></div>