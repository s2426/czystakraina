---
layout: default
---

[![HitCount](http://hits.dwyl.io/czystakraina/{{page.url}}.svg)](http://hits.dwyl.io/czystakraina/{{page.url}})

<p><img src="{{site.baseurl}}\articles\pictures\465.tygrys.jpg" align="left" style="margin: 10px 10px" width="200"><!--100-->
10.02.2012</p><p>
</p><p>
Tym razem będzie nie o Stanach Zjednoczonych ;) ale o tygrysach
właśnie. Otóż na "poważnej" debacie o ACTA, choć niepoważnie zwołanej,
przeciwnicy GMO nie za dobrze wypadli, bo nie przyjęli dość
ryzykowanego wyzwania Tuska. Była taka chwila jego zawieszenia w
oczekiwaniu, kiedy można było wstać i powiedzieć coś do kamer -
choćby to, że 70 procent świń na świecie to świnie
GMO. Można więc oczekiwać, że niedługo 100% światowych stad tych
zwierząt będzie zanieczyszczonych GMO, bo świnia GMO krzyżuje się bez
problemów ze świnią czystą od GMO. </p><p>
</p><p>
Na podobnej zasadzie możemy się spodziewać "poprawiania" genetycznego
innych gatunków, gdy zysk z GMO będzie gwarantowany traktatem ACTA. Po
wdrożeniu ACTA można oczekiwać, że wnet zapanują kaczki GMO i kury GMO,
koty GMO i psy takież. Możemy też sobie wyobrazić tygrysa zmutowanego
tak, aby nie był groźny dla ludzi, albo slonia z dwiema trąbami jak
ręce.</p><p>
</p><p>
I teraz wyobraźmy sobie, że niedługo cała przyroda będzie
zanieczyszczona i skażona w podobny sposób przez uzurpatorskie
eksperymenty naukowców, bardzo wyspecjalizowanych, ale o wąskich
horyzontach i z wątpliwej jakości kręgosłupami moralnymi, przetrąconym
grantami nołhałowego biznesu, którego strzec ma ACTA, </p><p>
</p><p>
GMO rozprzestrzenia się, jak wiemy, w sposób niekontrolowany, a dobrze
już opanowana technologia grzebania w genotypie i molekule daje się
łatwo powielać w różnych placówkach badawczych, które ścigają się w
tym, aby podmienić jedną choćby molekułę w czystych jeszcze od patentów
organizmach i związkach chemicznych i na tej podstawie patentować nowe
organizmy i związki. W ten sposób instytuty naukowe i stojący za nimi
finansiści patentują stoniowo wszystko, co żywe i potencjalnie choćby
użyteczne.</p><p>
</p><p>
Strategia GMO-ACTA wydaje się oczywista: najpierw patentować, a po
opatentowaniu zaszczepiać patentem wszystko, co się da, zwłaszcza
przyrodę zdolną do reprodukcji na własną ręką, czyli bez kosztów,
przyrodę, która dalej sama już powiela zanieczyszczenia i roznosi je po
całym świecie.</p><p>
</p><p>
Właściwie to biodemiurgom pozostaje tylko zadbać o to, aby tygrys GMO
miał trochę większe łapy, zęby i pazury od tygrysa naturalnego, co
zapewni mu pozycję alfa w stadzie i dalszą darmową proliferację
patentu, co przy dzisiejszych technikach nie jest trudne do wykonania i
znakomicie
przećwiczone na innych super-gatunkach, np. zmutowanych mega-rybach,
które z powodu swojej olbrzymiości nie pozostawiają szans na
przywództwo normalerowym konkurentom. Podobnie i świnie Smithfielda nie
dają szansy normalersom, których czysta od GMO genetyka wkrótce
zaniknie.</p><p>
</p><p>
Prawdopodobnie za kilka lat technika posunie się do przodu tak dalece,
że śmiesznie tanie stanie się skanowanie, czy w kłosie czy ziółku
rosnącym na polu nie znajduje się czasem jakiś opatentowany przez kogoś
gen. Gdy zostanie wykryty, tantiemy - mocą ACTA - zaczną płynąć do
właściciela patentu. Oczywiście, próbuję sprowadzić sytuację ad
absurdum, ale ten kierunek myślenia jest odczuwalny aż nadto wyraźnie,
zwłaszcza przez farmerów, których wielokrotnie koncern Monsanto pozywał
do sądu za to, że dali się zanieczyścić genami upraw GMO. Tak więc
kanary polne już naprawdę chodza po polach, wyłapując gapowiczów.</p><p>
</p><p>
Wreszcie przyjdzie kolej na patentowanie i "poprawianie" ludzi, aż
wszyscy zostaniemy genetycznie zaszczepieni mutacjami śledziony, serca
czy mięśnia dwugłowego. Wtedy i nas zaczną skanować, co komu jesteśmy
winni za bycie. Za posiadanie opatentowanej molekuły grzechu pierworodnego.</p><p>
</p><p>
Krzysztof Lewandowski (Creative Commons Attributive)</p>