---
layout: default
---
<p><img src="{{site.baseurl}}\articles\pictures\465.emerytury.jpg" align="left" style="margin: 10px 10px" width="200"><!--101-->
16.02.2012</p><p>
</p><p>
Tendencja z wiekiem emerytalnym wydaje się wyraźna - Polska na razie
zmierza ku 67 latom, od których będzie obowiązywać emerytura, ale UE
już zaleca, aby były to 72 lata.</p><p>
</p><p>
Myślę, że jako kraj zmierzający w zalecaną przez Unię stronę, Polska
mogłaby nie tylko wlec się w ogonie tego rodzaju inicjatyw, ale być
wzorem i prymusem, podnosząc wiek emerytalny kobiet i mężczyzn do 120
lat. W ten prosty sposób, i zgodnie z kierunkiem wyznaczonym przez
światłych Europy, rozwiązalibyśmy ostatecznie nabrzmiały problem
emerytur. </p><p>
</p><p>
Jest on nabrzmiały rosnącym bezsensem samych pojęć emerytury i emeryta,
które powinny zniknąć z codziennego użycia, o ile jako cywilizacja
wkraczająca w erę informacji, wypracujemy siatkę pojęć polityk
adekwatną do rzeczywistości. Emerytury powinno jak najszybciej zastąpić
wynagrodzenie podstawowe, wypłacane wszystkim dorosłym, niezależnie od
zatrudnienia czy wieku. Na początek można by na to przeznaczyć 1/3 PKB,
co dałoby statystycznie
wynagrodzenie podstawowe na poziomie 1600 zł miesięcznie na każdą
dorosłą osobę, także osoby pracujące.</p><p>
</p><p>
Emerytura to umysłowy anachronizm w epoce stopniowego zastępowania
pracy ludzi pracą zinformatyzowanych maszyn. W efekcie rosnącej
automatyzacji produkcji zapotrzebowanie na pracę produkcyjną musi maleć
i nie ma przed tym odwrotu. </p><p>
</p><p>
Także postępujące usprawnienia administracji powinny prowadzić do
zmniejszania liczby osób zatrudnionych w
urzędach, zaś rosnący dobrobyt i likwidacja zbędnego prawa powinny
prowadzić do mniejszego zatrudnienia w policji i służbach mundurowych.</p><p>
</p><p>
Zmniejszające się, realne zapotrzebowania na pracę rejestrowaną można
maskować, wymyślając ludziom różne dziwne zajęcia i etaty, które ich
będą odrywały od pracy wolnej, twórczej, artystycznej czy domowej - od
pracy nierejestrowanej. Takie sztuczne etaty nazywam praca ujemną, gdyż
nie tylko nic nie wnoszą dobrego do życia społecznego, ale je
niepotrzebnie komplikują i utrudniają.</p><p>
</p><p>
Jedną z form takiego utrudnienia jest cała przerośnięta i anachroniczna
struktura emerytur, która powinna raz na zawsze upaść, robiąc miejsce
czemuś znacznie sensowniejszemu - wynagrodzeniu podstawowemu.</p><p>
</p><p>
Po wprowadzeniu powszechnego wynagrodzenia podstawowego, podniesienie
wieku emerytalnego do 120 lat nie powinno stanowić problemu.</p><p>
</p><p>
Warto zauważyć że jako kraj zyskamy na tym, gdyż faktycznie, poza
osobami obłożnie chorymi, wszyscy pracują. Jedni pracują oficjalnie,
rejestrując pracę sumą legalnie uzyskanych przychodów, inni pracują,
ale nie rejestrują tego, ile warte są ich prania, gotowania czy
sprzątania w domach czy uprzejmości świadczone znajomym. </p><p>
</p><p>
Wynagrodzenia podstawowe podniesie z pewnością standard usług w
nieoficjalnym, wolnym od rejestracji, sektorze naszej gospodarki.</p><p>
</p><p>
Krzysztof Lewandowski</p><p>
(Creative Commons Attributive) </p>