---
layout: default
---
<p><img src="{{site.baseurl}}\articles\pictures\465.lebeskind.jpg" align="left" style="margin: 10px 10px" width="200"><p><img src="{{site.baseurl}}\articles\pictures\.jpg" align="left" style="margin: 10px 10px" width="200"><!--55-->
26.12.2010</p><p>Publicznie mówi się nam wciąż, że korupcja to straszne zło. Podobnie występkiem i zbrodnią nazywa się pichcenie ksiąg rachunkowych, czyli wprowadzanie do niej zapisów nieodpowiadających prawdzie, w celu zmylenia fiskusa i klientów.</p><p>Tymczasem tego rodzaju <a style="text-decoration: underline;" target="_blank" title="Występki na Wall Street" href="http://www.readersupportednews.org/off-site-opinion-section/72-72/4371-crime-and-punishment-on-wall-street">występki</a> są filarami bogactwa największych na świecie firm, w tym i tych świetnie znanych z polskiego rynku, jak Ernst &amp; Young, umiejscowiona w reprezentacyjnym wieżowcu Libeskinda w Warszawie. Okazuje się, że za blichtrem jej reklam kryje się pospolite szalbierstwo napędzane chciwością lichwy, czyli zarobku nienależnego.</p><p>Konkretnie, firma Ernst &amp; Young była napędzana korupcyjnymi odsetkami w ilości 5 i 8 procent, płaconymi jej przez bank Lehman Brothers za kupowanie "na chwilkę" lipnych papierów "wartościowych", w istocie nic nie wartych, ale z gwarancją ich odkupu po tygodniu lub dziesięciu dniach. Transakcje Repos 105 i Repos 108 były "bagatelne", gdyż opiewały na sumę 60 mld $ - kwotę porównywalną z polskim budżetem narodowym. Pięć czy osiem procent od tej sumy daje przychód porównywalny z wydatkami naszego Ministerstwa Obrony.</p><p>Kwoty tak wielkich transferów z firmy kolesia do firmy kolesia były następnie przez Lehman Brothers księgowane na niewłaściwych kontach, jako sprzedaż, podczas gdy de facto sprzedażą nie były, a tylko krótkoterminową pożyczką, na lichwiarski procent, zabezpieczoną bardzo lichymi papierami. W ten to sposób, za sowitym wynagrodzeniem, Ernst &amp; Young wspierał swojego kolesia, który na koniec każdego kwartału poprawiał sobie w ten sposób o 60 mld $ swój wynik finansowy i ten zniekształcony obraz przekazywał światu. Tak w skrócie wyglądała historia pęczniejącego zadłużenia banku Lehman Brothers, który w końcu upadł. Tyle mówią oficjalne raporty, z którymi można się zapoznać<a target="" title="Audyt Lehman Brothers" href="http://www1.rollingstone.com/extras/bankruptcyreport.pdf">tutaj</a>.</p><p>Mnie ciekawi skutek tych oficjalnych wyjawień korupcyjnych powiązań Wielkich Szyldów naszej współczesności, które przez wiele lat działały w zmowie, aby uzyskiwać zarobki nienależne. Za ułamek tych przewin każda polska firma już dawno przestałaby funkcjonować, gdyż miałaby zablokowane konta bankowe, a jej sprawą zajmowałby się prokurator. Czy wielkie Szyldy też czeka ten los, czy raczej dowodzą one słuszności tezy, że demokracja to fikcja na użytek ciemnych mas, a tak naprawdę są równi i równiejsi, do których należą Wielkie Szyldy napędzane korupcją, nepotyzmem i ochroną tajemnicy służbowej.</p><p>Odpowiedź znajduje się na wieżowcu Libeskinda.</p><p>(CCA) Krzysztof Lewandowski</p><p>Be free to copy</p>