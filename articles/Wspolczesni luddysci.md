---
layout: default
---

[![HitCount](http://hits.dwyl.io/czystakraina/{{post.url}}.svg)](http://hits.dwyl.io/czystakraina/{{post.url}})

<p><img src="{{site.baseurl}}\articles\pictures\465.luddysci.jpg" align="left" style="margin: 10px 10px" width="200"><!--233-->
<p>01.01.2017</p>
<p>Zarówno po stronie rządzących, jak i po stronie opozycji, widać je gołym okiem. Odwetowe skłonności rodzą odwetowe skłonności, w myśl zasad logiki i rezonansu.</p>
<p>Praktycznie trudno dziś o rozmowę polityków bez partyjnych przytyków z obydwu stron. Parametrem wzajemnych przytyków można mierzyć poziom politycznego dna, na jakim zmajdują się wybrani reprezentanci narodu. Nieliczne wyjątki potwierdzają regułę.</p>
<p>Uważam, że odwetowe skłonności mają przykryć fakt, że polska opozycja straciła busolę i nie wie, co sensownego zaproponować Polakom, jaki program pozytywny na tyle, by przyciągnął miliony marzycieli, którymi wszyscy jesteśmy.</p>
<p>Polska ma wymarzone położenie, świetny klimat i zasoby, nie mamy wojny, trzęsień ziemi, tsunami czy wybuchów wulkanów, jesteśmy nieźle wykształceni i dobrze wyposażeni w infrastrukturę.</p>
<p>To, czego nam brakuje coraz bardziej, to przekonującej miliony, politycznej wizji pomyślności i rozkwitu Polski. Nie jest nią z pewnością wizja nowej ordynacji czy konstytucji, gdyż te czynniki coraz mniej wpływają na to, co się wokół nas dzieje.</p>
<p>Ponad konstytucją stoi bowiem dzisiaj system bankowo-medialny, który zarządza politykami niczym marionetkami. Ten oligarchiczny system zabiega właściwie o jedno: o status quo przywilejów zdobywanych przez stulecia.</p>
<p>Świat zmienia się bardzo szybko, a mógłby jeszcze szybciej, gdyby nie cugle status quo ściągające konie przemian. To oligarchowie są dziś luddystami, którzy je trzymają. Nie psują maszyn i robotów, jak dawniej tkacze, ale psują tkankę społeczną co rusz odbudowującą się w różnych miejscach na świecie.</p>
<p>Tylko bowiem zbiorowa mądrość społeczna jest w stanie uwolnić świat od wstecznej i ciemnej siły luddycznej, jaką stanowi współczesny kartel bankowo-medialny, narzucający swoją ponurą wizję trwania przywilejów, przemocy, nierówności.</p>
<p>Opozycja nie ma wizji usuwającej w cień współczesnych luddystów i na tym polega jej główna słabość.</p>
<p>Krzysztof Lewandowski</p>