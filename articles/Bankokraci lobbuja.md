---
layout: default
---

<!--98--><p style="margin: 0px 0px 18px; font-size: 18px; font-family: Helvetica;">
4.02.2012<br>Bankierzy lobbują na szczytach grupy euro. Mają więc większy dostęp do szczytów, niż nasz rząd.O co chodzi bankierom? Oczywiście o pieniądze od podatników, także polskich.<br>Realna wartość greckich obligacji na rynku wtórnym to 36% ich wartości nominalnej. Były one skupowane przez banki w celach spekulacyjnych, gdyż ich oprocentowanie było wyższe, niż innych papierów wartościowych. Tak więc banki z chciwości zainwestowały w niepewne papiery, a teraz, kiedy grozi im utrata 64% ich wartości, lobbują o nasze, podatników, pieniądze, w efekcie czego podatnicy europejscy dopłacą im 30 mld euro tytułem rekompensaty. Prywatnym bankom, wśród których prym wiedzie niemiecki Deutsche Bank.<br><br>Dlaczego my, obywatele, mamy płacić za nieudane inwestycje prywatnych podmiotów? Dlaczego ich lobbystów dopuszcza się tam, gdzie nie dopuszcza się premierów krajów ratujących im tyłki?<br>Ano chyba dlatego, że demokracja jest fikcją, a bankokracjaponurą rzeczywistością. Szczegóły tej afery, śledzonej przez organizacje pozarządowe, znajdują się tutaj:<a href="http://www.corporateeurope.org/news/what-are-bankers-doing-inside-eu-summits" title="lobbyści bankowi w natarciu" target="">http://www.corporateeurope.org/news/what-are-bankers-doing-inside-eu-summits</a><br><br>(CCA) Krzysztof Lewandowski<br><br></p>