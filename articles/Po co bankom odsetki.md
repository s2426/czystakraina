---
layout: default
---
<img src="{{site.baseurl}}\articles\pictures\465.kasa.jpg"  align="left" width="200"><!--46-->
<p style="margin: 0px 0px 18px; font-size: 18px; font-family: Helvetica;">11.09.2010<br><br>Dodatnie
salda właścicieli kont bankowych reprezentują ich pracę włożoną
w przeszłości w wykonanie pewnych usług bądź rzeczy. Są więc
niejako informacyjnym ekwiwalentem użytecznej pracy, wyrażającym
wartość efektów pracy w chwili zapłaty za nie.<br><br>Jak
wiemy, wartość wszelkich rzeczy materialnych podlega z czasem
erozji, starzeniu się, zanikowi. Tymczasem - wbrew tej logice
entropii - informacyjny ekwiwalent rzeczy, czyli depozyt, rośnie,
zamiast maleć, gdyż system bankowy wyposażył go w odsetki, zwykle
przewyższające inflację.<br><br>Odsetki
mają za zadanie sztucznie podtrzymywać, a nawet zwiększać wartość
dodaną włożonej w przeszłości, ludzkiej pracy, czyli tę
wartość, która pozostała po zaspokojeniu potrzeb życiowych
pracowników, jakie mieli oni w okresie jej świadczenia.<br><br>Odsetki
od depozytów wywracają do góry nogami logikę fizyki i
dlatego są tak wielką plagą obecnego systemu finansowego.<br><br>Dlaczego
banki oferują odsetki od depozytów terminowych? Osobom spoza kręgów
bankowych wydaje się, że po to, aby ściągnąć depozyty, tak aby
można było tymi pieniędzmi udzielić komuś innemu kredytu.<br><br>Otóż
jest to jak najdalsze od prawdy. Banki nie pożyczają pieniędzy,
które ktoś u nich zdeponował! Depozyty są zobowiązaniami banków,
a nie ich aktywami, więc nawet teoretycznie nie można ich komuś
pożyczyć. Banki tworzą dziś pieniądz metodą dwustronnego
księgowania. To, czym muszą dysponować podczas tej kreacji, to
częściowa rezerwa zdeponowana w banku centralnym, odpowiadająca
ułamkowi dokonanych pożyczek. Muszą też posiadać niezbędne
zabezpieczenie kapitałowe, nie przekraczające z reguły 12,5
procent udzielonych pożyczek, a także - choć nie zawsze -
zabezpieczenie jej spłaty w postaci np. zapisów na hipotece..<br><br>A zatem
dlaczego banki oferują odsetki od depozytów terminowych?<br><br>Otóż,
banki walczą między sobą odsetkami o rezerwę zdeponowaną w banku
centralnym, która stanowi pulę pieniędzy pochodzących od
wszystkich banków należących do systemu. Depozyt klienta jest
najtańszą formą pozyskiwania owej rezerwy, gdyż koszt depozytu
jest zwykle o kilka punktów procentowych niższy od kosztu kredytu,
jaki bank musiałby ponieść, gdyby pożyczał rezerwę od innych
banków.<br><br>Walka
banków między sobą dokonuje się w oparciu o prawo bankowe, w myśl
którego banki dokonują między sobą codziennych operacji
clearingu, gdzie na podstawie operacji danego dnia transferowane są
między bankami częściowe rezerwy, zdeponowane w bankach
centralnych, które podążają w ślad za przenoszonymi z banku do
banku depozytami.<br><br>Jeśli
jakiś bank traci depozyty w stopniu większym, niż ubywa mu
kredytów, traci również odpowiednie rezerwy, które w ramach
clearingu przepływają z jego konta w banku centralnym na konto
innego banku w banku centralnym. Clearing międzybankowy wynika wyłącznie z
wewnętrznych regulacji międzybankowych.<br><br>Regulacje
te mogłyby być zupełnie inne, np. takie, aby banki nie musiały
konkurować z sobą nawzajem o depozyty, korumpując deponentów
odsetkami. Wówczas wszelkie depozyty byłyby nieoprocentowane, a
więc również kredyty mogłyby być nieoprocentowane, bo bank nie
byłby pod presją konieczności zapłaty odsetek od zdeponowanych w
nim wkładów.<br><br>Do
takich rozwiązań należy dążyć. W świecie bez odsetek ludzie i
tak będą trzymać pieniądze na kontach bankowych, a nie w sejfach.
W świecie bez odsetek statystyczny Polak nie musiałby płacić na
rzecz właścicieli dodatnich sald bankowych kwoty 355 zł
miesięcznie, jaką płaci obecnie w postaci odsetek od kredytów
zaciągniętych przez rząd, firmy i obywateli. Kwota 1420 zł
przypadająca na czteroosobową rodzinę to kontrybucja wszystkich na
rzecz bogatszej części społeczeństwa, tej, która ma dodatnie
salda, liczącej ok. 20% obywateli.</p><p style="margin: 0px 0px 18px; font-size: 18px; font-family: Helvetica;">W kategoriach czyjegoś przychodu, statystycznie cztery biedne rodziny składają się na przychód piątej z nich, bogatszej, w kwocie 5680 zł miesięcznie.<br><br>Kontrybucja
ta jest całkowicie bezzasadna i wynika wyłącznie z zasad
arbitralnie stanowionego prawa bankowego. Gdy się jej pozbędziemy,
zmieniając obowiązujące prawo bankowe i zakazując korumpowania
klientów odsetkami od depozytów, ekonomia światowa stanie na
nogach, zamiast fikać koziołki i udawać, że jest nauką.<br><br>(CCA)
Krzysztof Lewandowski<br>Be free
to copy</p>
