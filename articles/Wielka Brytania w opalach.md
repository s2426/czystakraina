---
layout: default
---
<img src="{{site.baseurl}}\articles\pictures\465.G10DebtDistribution.jpg" align="left" HSPACE=”50” VSPACE=”50” width="200"><!--97--><p>
29.01.2012</p><p></p><p>Wręcz sensacyjnie prezentują się najnowsze dane opublikowane przez analityków Morgan Stanley Research pod adresem: <a target="_blank" title="Zadłużenie dziesiątki" href="http://rwer.wordpress.com/2012/01/01/debt-britannia-with-16-graphs/#comment-11497">http://rwer.wordpress.com/2012/01/01/debt-britannia-with-16-graphs/#comment-11497</a>.</p><p></p><p>Z przedstawionych graficznie informacji wynika, że to, o czym żarliwie dyskutują media, czyli zadłużenie narodowe, to zaledwie szczyt góry lodowej długów, jakie mają największe potęgi gospodarcze i polityczne, należące do grupy G10. Jednym z podmiotów tej statystyki jest także Europa, z której wyłączono Wielką Brytanię i inne kraje, nie należące do strefy euro.</p><p></p><p>Tymi niedyskutowanymi przez media długami są długi gospodarstw domowych, długi przedsiębiorców, a także długi firm obsługujących sektor finansów, czyli banków, domów maklerskich, funduszy itp. Ich łączna wysokość znacznie przekracza długi narodowe, a warto też wiedzieć, że obsługa długu narodowego jest z reguły dwa razy tańsza, niż obsługa pozostałych trzech kategorii długów. </p><p></p><p>Na wykresach Morgan Stanley Research długi gospodarstw indywidualnych (Households) oznaczono kolorem niebieskim, długi narodowe (Government) żółtym, długi firm sektora finansów (Financial) zielonym, a długi firm pozostałych sektorów gospodarki (Non-financial) kolorem niebieskim.</p><p></p><p>Krytyczną pozycję zajmuje w tych statystykach Wielka Brytania, której łączne zadłużenie przekracza 900% PKB. Gros tej gigantycznej kwoty 13 bln funtów stanowią długi sektora finansowego, wynoszące dziś ok. 7 bln funtów, czyli 11 bln dolarów. W przeliczeniu na głowę brytyjskiego obywatela jest to prawie 180 tys. dolarów długu. Obsługa tak wielkiego zadłużenia kosztuje 4-osobową rodzinę brytyjską ok. 3 tys dolarów miesięcznie, przy założeniu optymistycznym średniego oprocentowania wszystkich długów na poziomie 5%.</p><p></p><p>Oczywiście koszt obsługi takiego zadłużenia państwa, firm i podmiotów indywidualnych ponoszą obywatele niekoniecznie explicite, gdyż jest on najczęściej ukryty w podniesionej cenie towarów, mieszkań, ziemi i usług. Jest on także częściowo rewolwingowany, czyli odkładany na przyszłość poprzez coraz większe zadłużanie się w teraźniejszości.</p><p></p><p>Z analizy wynika, że brytyjjczycy mogą się w najbliższym czasie spodziewać poważnych kłopotów, czyli potężnej recesji. Czyżby to od upadku ich potężnego sektora finansów (40% gospodarki) miał się zacząć prawdziwy kryzys, i być może prawdziwa transformacja i adaptacja naszego, wciąż XIX-wiecznego, zbiorowego umysłu do technologicznej ponowoczesności XXI wieku?</p><p></p><p>Krzysztof Lewandowski</p><p></p><p>(Creative Commons Attributive) 2012</p><p></p><p></p>