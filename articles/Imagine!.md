---
layout: default
---
<img src="{{site.baseurl}}\articles\pictures\465.imagine.jpg" width="200"><!--50--><p style="margin: 0px 0px 18px; font-size: 18px; font-family: Helvetica;">
12.10.2010<br><br>Jeżeli zdecydujemy się jako kraj na reformy, to co należałoby zrobić? Otóż moim zdaniem w pierwszym rzędzie należałoby:<br><br>- powołać do istnienia Urząd Aprecjacji Kapitału Społecznego (przy GUS), który metodą prób i błędów określiłby stopień aprecjacji kapitału społecznego (wolnych mocy pracy) wynikający z zapewnienia wszystkim obywatelom wynagrodzenia podstawowego. Sugerowałbym rozpoczęcie tej aprecjacji od 33% planowanego na rok przyszły PKB, co przy szacowanym PKB na poziomie 1,45 bln zł daje sumę 483 mld zł /38,4 mln mieszkańców /12 miesięcy = 1049 zł. Tyle z grubsza będzie wynosić szacunek miesięcznej aprecjacji kapitału społecznego przypadającej na obywatela z tytułu wypłacania mu wynagrodzenia podstawowego (basic income).<br><br>- stworzyć państwowy internetowy bank krajowy (IBK) dla wszystkich obywateli (numer konta mógłby być unikatowym w skali kraju numerem PESEL, żeby nie komplikować rzeczywistości) i utworzyć w IBK dla każdego obywatela jego osobiste konto, nie podlegające zajęciu komorniczemu, konto bezpłatne.<br><br>- uchwalić poprawkę do prawa bankowego, zakazującą wypłacania przez banki odsetek od depozytów. <br><br>- rozpocząć przekazywanie na każde indywidualne konto w IBK comiesięcznej kwoty 1049 zł.<br><br>Jaki będzie prawdopodobny skutek tych pociągnięć?<br><br>Po pierwsze, dotychczasowi posiadacze oprocentowanych depozytów bankowych zaczną się intensywnie rozglądać za intratnymi lokatami dla swoich pieniędzy, które przestały oto nagle "pracować". Zacznie się run na giełdy, podniosą się ceny ziemi i nieruchomości, ale nie za bardzo, bo mamy przecież Europę, gdzie też można inwestować w ziemię i nieruchomości. Część dotychczasowych depozytów będzie z pewnością odpływać za granicę, część zostanie zaangażowana w zakup akcji, a część pozostanie na kontach nieoprocentowanych. W sumie ruch na giełdach wzrośnie i zwiększy się wartość firm, a więc także ich potencjał inwestowania. Zwiększy się także płynność finansowa przedsiębiorstw, co spowoduje wzrost produkcji wynikający z pełniejszego wykorzystania już zainstalowanych mocy produkcyjnych.<br><br>Wiele osób zwolni się z pracy, którą uważa za bezsensowną lub zbyt mało płatną. Dzięki wynagrodzeniu podstawowemu będą mogli się skromnie utrzymywać bez świadczenia płatnej pracy. Ponieważ redukcja pracy dotyczyć będzie tylko pracy sformalizowanej, a jej rekompensatą będzie aprecjacja kapitału społecznego - wzrosną z tego powodu świadczenia woluntarystyczne na rzecz społeczności, w której się mieszka - opieka nad dziećmi, nad osobami starszymi i chorymi, lokalne usługi, działalność artystyczna. Dzięki temu odciążony będzie budżet skierowany na tego rodzaju działalność.<br><br>Ludzie utrzymujący się z wynagrodzenia podstawowego będą chętniej tworzyć fundacje, stowarzyszenia i spółdzielnie, aby dorabiać sobie poprzez pracę w niepełnym wymiarze godzin albo w ramach wymiany barterowej. Wymiana barterowa powinna być ustawowo zwolniona z podatków, aby zachęcić ludzi do samoorganizowania się na szczeblu lokalnym.<br><br>Produkcja zwiększy się, gdyż rynek jest elastyczny, a wiele zakładów posiada wolne moce produkcyjne, gotowe do wykorzystania przy zwiększonym popycie. Jest zatem niewielkie prawdopodobieństwo, że inflacja dóbr konsumpcyjnych znacząco wzrośnie, gdyż mało jest prawdopodobne, aby pieniądze wycofywane z rachunków terminowych zostały w większym stopniu skierowane na zakup dóbr konsumpcyjnych. Raczej będą poszukiwać intratnych miejsc do zainwestowania.<br><br>Ogólnie ludzie pozbędą się lęku przed bezrobociem, mniej będzie się produkować rzeczy niepotrzebnych, skończy się praca pozorowana. Łatwiej będzie też o pracę na rynku komercyjnym, więc przymusowe bezrobocie skończy się, albo znacznie się zredukuje. Pracodawca będzie też musiał bardziej dbać o swoich pracowników, bo rynek pracy pracodawcy zmieni się w rynek pracobiorcy.<br><br>Imagine!<br><br>(CC) Krzysztof Lewandowski<br>Be free to copy<br></p>