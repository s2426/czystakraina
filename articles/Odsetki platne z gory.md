---
layout: default
---
<img src="{{site.baseurl}}\articles\pictures\465.nbp.jpg" align="left" HSPACE=”50” VSPACE=”50” width="200"><!--0--><p>
16.06.2010</p><p></p><p>Międzynarodowe instytucje finansowe prześcigają się w pomysłach, jak wyciągać z kieszeni polskich podatników pieniądze. </p><p>Przebojem
kombinatorów spod znaku MFW jest usługa znana pod nazwą "dostępność
elastycznej linii kredytowej", która polskiego podatnika będzie w tym
roku kosztować 200 mln zł.</p><p></p><p>Jest to w wartościach bezwzględnych
duża suma, stanowiąca jednak drobny ułamek wartości udzielonej linii
kredytowej, wynoszącej ok. 60 mld zł, a także drobny ułamek
oprocentowania tej linii. Kwota 200 mln zł jest płatna niejako z góry,
gdyż niezależnie od konsumpcji kredytu. Tyle tytułem opłaty
prolongacyjnej wydali w naszym imieniu Belka i Rostowski. To tak, jakby
wręczyli MFW klucze do czterech kolejnych biurowców klasy A
(zakładając, że koszt takiego biurowca to 50 mln zł) albo do czterech
dużych kamienic czynszowych, zbudowanych w tym roku przez podatników.</p><p></p><p>Swoją
drogą ciekawe, dlaczego czytelników polskich gazet nie informuje się,
jakie jest oprocentowanie finalne tego kredytu in spe (wymaga on
jeszcze udzielnego zatwierdzenia przez MFW) - czy mniej niż 2%, jak w
Niemczech, czy może prawie 10%, jak w Grecji? To robi pewną różnicę,
gdyż w pierwszym wypadku za udzielony kredyt będziemy oddawać MFW
corocznie dodatkowo 8 biurowców klasy A, a w drugim wypadku 40
biurowców. </p><p></p><p>W ten cichy i bezkrwawy sposób, poprzez zwiększanie
linii kredytowej, pauperyzuje się dzisiaj nie tylko polskich i greckich
obywateli - którzy w wyniku odciągu lichwy przez zagraniczne instytucje
finansowe zarabiają pół albo jedną trzecią tego, co powinni, a zamiast
kilka godzin dziennie, pracują kilkanaście - ale praktycznie jest to
haracz ściągany z obywateli większości krajów na świecie. W Polsce
odsetki płacone przez nasze państwo zachodnim instytucjom finansowym
wynoszą równowartość ok. 700 biurowców klasy A rocznie.</p><p></p><p>Pieniądz
jest dziś biletem, pamiętajmy o tym, i tworzy się go tak łatwo, jak
bilet (nie ma zabezpieczenia w złocie), a nawet łatwiej, bo drukuje się
tylko 3% używanych pieniędzy - reszta ma postać elektroniczną. Zaś
biurowiec jest biurowcem. </p><p></p><p>Sami budujemy dziś twierdze
imperializmu - biurowce klasy A dla nielicznych - za ich bilety. A
odsetki za bilety płacimy realnym pieniądzem - biurowcem - pieniądzem
kolejek po mieszkania, pieniądzem nędzy programów socjalnych,
samoograniczeń, biedy i niedowartościowania naszej pracy.</p><p></p><p>Czy jednak 700 biurowców rocznie to nie za duża kontrybucja dla imperatora za transfer cyferek SDR na nasze polskie ekrany?</p><p></p><p>(CCA) Krzysztof Lewandowski</p><p>Be
free to copy</p><p></p>