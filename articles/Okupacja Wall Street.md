---
layout: default
---
<!--82--><p style="margin: 0px 0px 18px; font-size: 18px; font-family: Helvetica;">
20.09.2011<br>Oto link do streamu on-line z trwającej już trzeci dzień okupacji nowojorskiej giełdy Wall Street:<br><a href="http://www.livestream.com/globalrevolution" title="Wall Street okupacja" target="">http://www.livestream.com/globalrevolution</a><br><br>Niemal milczą na temat tego wydarzenia tzw. niezależne media, co wydaje się już normalne z perspektywy rosnącej świadomości widzów korporacyjnego ładu, do których zalicza się coraz więcej osób,. W Wyborczej jak listek figowy pojawił się jeden artykuł, przykryty szybko nowszymi wiadomościami. Czyżby ślepli w obliczu braku sensownego komentarza?<br>Obraz przekazywany na żywo z Nowego Jorku przez reporterów grupy Anonymous, która zapoczatkowała okupację, przypomina wydarzenia z Wisconsin, Aten, Barcelony, Londynu, Madrytu czy Kairu. Coraz więcej miast oburza się na korporacyjny i kartelowy model zarządzania narodami - poprzez banki, giełdy i grupy niejawnie trzymające w swoich rękach realną władzę - władzę nad finansami, mediami i sieciami powiązań biznesu.<br>Ludzie mają też dość rządów rosnącej w siłę lexokracji - władzy prawników działających na zlecenie bogatych klientów, z reguły korporacji lub agend rządowych powiązanych z wielkim biznesem. W nieprzebranym gąszczu przepisów kto płaci, ten wygrywa.<br>Rezultatem zwycięstwa kodeksu handlowego nad kodeksem obywatelskim, jakim jest Konstytucja, są: pogłębiające się rozwarstwienie dochodów, rosnące ubóstwo oraz eskalacja przemocy policyjnej oraz interwencji wojskowych w innych krajach. Obserwujemy to zarówno w USA, jak i w Polsce.<br>Brutalne ataki policji i aresztowania pokojowo nastawionych demonstrantów spowodują raczej rozszerzenie, aniżeli zmniejszenie skali społecznych protestów.<br>Nie zapominajmy, że w tym samym czasie, kiedy okupowane jest Wall Street, zmierza w kierunku Brukseli Marsz Oburzonych, idących już kilka tygodni z Madrytu.<br>Cel tych wszystkich protestów jest ten sam - obalenie niekonstytucyjnych systemów władzy finansowej i medialnej, które obracają zbiorowe wysiłki narodów w niwecz, gdyż ich rezultatem są niekończące się wojny i konflikty zbrojne, w wyniku których niszczone jest już zgromadzone bogactwo.<br>Ludzie nie chcą nowych wojen pod rządami finansjery, która je funduje. Chcą raczej końca finansjery i początku ery prawdziwej demokracji, a nie tylko sloganowej. Tym razem informacja o tym płynie z głównego węzła globalnych finansów, jakim jest Nowy Jork.<br>(CCA) Krzysztof LewandowskiBe free to copy</p>