---
layout: default
---

<!--82-->
<div>20.09.2011</div><div><br></div>Oto link do streamu on-line z trwającej już trzeci dzień okupacji nowojorskiej giełdy Wall Street:<div><br><div><a href="http://www.livestream.com/globalrevolution" title="Wall Street okupacja" target="">http://www.livestream.com/globalrevolution</a><br></div></div><div><br></div><div>Niemal milczą na temat tego wydarzenia tzw. niezależne media, co wydaje się już normalne z perspektywy rosnącej świadomości widzów korporacyjnego ładu, do których zalicza się coraz więcej osób,. W Wyborczej jak listek figowy pojawił się jeden artykuł, przykryty szybko nowszymi wiadomościami. Czyżby ślepli w obliczu braku sensownego komentarza?</div><div><br></div><div>Obraz przekazywany na żywo z Nowego Jorku przez reporterów grupy Anonymous, która zapoczatkowała okupację, przypomina wydarzenia z Wisconsin, Aten, Barcelony, Londynu, Madrytu czy Kairu. Coraz więcej miast oburza się na korporacyjny i kartelowy model zarządzania narodami - poprzez banki, giełdy i grupy niejawnie trzymające w swoich rękach realną władzę - władzę nad finansami, mediami i sieciami powiązań biznesu.</div><div><br></div><div>Ludzie mają też dość rządów rosnącej w siłę lexokracji - władzy prawników działających na zlecenie bogatych klientów, z reguły korporacji lub agend rządowych powiązanych z wielkim biznesem. W nieprzebranym gąszczu przepisów kto płaci, ten wygrywa.</div><div><br></div><div>Rezultatem zwycięstwa kodeksu handlowego nad kodeksem obywatelskim, jakim jest Konstytucja, są: pogłębiające się rozwarstwienie dochodów, rosnące ubóstwo oraz eskalacja przemocy policyjnej oraz interwencji wojskowych w innych krajach. Obserwujemy to zarówno w USA, jak i w Polsce.</div><div><br></div><div>Brutalne ataki policji i aresztowania pokojowo nastawionych demonstrantów spowodują raczej rozszerzenie, aniżeli zmniejszenie skali społecznych protestów.</div><div><br></div><div>Nie zapominajmy, że w tym samym czasie, kiedy okupowane jest Wall Street, zmierza w kierunku Brukseli Marsz Oburzonych, idących już kilka tygodni z Madrytu.&nbsp;</div><div><br></div><div>Cel tych wszystkich protestów jest ten sam - obalenie niekonstytucyjnych systemów władzy finansowej i medialnej, które obracają zbiorowe wysiłki narodów w niwecz, gdyż ich rezultatem są niekończące się wojny i konflikty zbrojne, w wyniku których niszczone jest już zgromadzone bogactwo.</div><div><br></div><div>Ludzie nie chcą nowych wojen pod rządami finansjery, która je funduje. Chcą raczej końca finansjery i początku ery prawdziwej demokracji, a nie tylko sloganowej. Tym razem informacja o tym płynie z głównego węzła globalnych finansów, jakim jest Nowy Jork.&nbsp;</div><div><br></div><div>(CCA) Krzysztof Lewandowski</div><div>Be free to copy</div>