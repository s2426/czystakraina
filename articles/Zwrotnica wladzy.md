---
layout: default
---
<!--42--><p style="margin: 0px 0px 18px; font-size: 18px; font-family: Helvetica;">
29.07.2010<br><br>Według szacunków Janusza Jabłonowskiego z NBP, całkowite zadłużenie Polski przekracza 220 proc PKB, i wynosi ok 3 bln zł. Oficjalnie natomiast podaje się, że nie przekracza ono 50% PKB, planowanego na ten rok na poziomie 1,35 bln zł, czyli jest niższe od 700 mld zł.<br><br>Przyczyną niedoszacowania faktycznego zadłużenia Polski jest nieuwzględnienie w nim zaległych płatności w ochronie zdrowia, a także rosnącego deficytu systemu rentowego, w którym wypłaty nie są skorelowane ze znacznie od nich niższymi składkami. Wobec starzenia się społeczeństwa proces ten będzie się pogłębiać.<br><br>Sensacyjne szacunki pracownika NBP wskazują na absurdalność obecnych mierników zadłużenia narodowego, które zależą od arbitralnych ustaleń, jakie składniki wlicza się do tego długu. <br><br>Okazuje się, że fakty kreatywnej księgowości min. Rostowskiego, jakie niedawno ujawniła NIK, powodujące przesunięcia skali naszego zadłużenia w dół o dziesiąte części punktów procentowych, tak aby zmieściło się ono w dozwolonym zakresie 50% PKB, mają się nijak do realiów faktycznego długu, wyższego od dozwolonego o ponad 300 procent.<br><br>A jeśli tak, to można twierdzić, że Polska jest już kompletnym bankrutem, gdyż zadłużenie narodowe na poziomie 3 bln zł przekłada się na zadłużenie statystycznej, 4-osobowej rodziny na poziomie 320 tys zł, co przy oprocentowaniu kredytu na poziomie 10% oznacza haracz 32 tys. zł odsetek rocznie, spłacanych nie wiadomo właściwie komu, bo bankom i spekulacyjnym instytucjom finansowym. Ku tej wielkości haraczowi płaconemu przez każdą polską rodzinę zmierzamy jako kraj wielkimi krokami. Takiego wyzysku nie notowano chyba nawet w Polsce pańszczyźnianej.<br><br>Faktycznie jest to haracz płacony ludziom bogatym - rentierom żyjącym z kapitału. I mówimy tu wciąż wyłącznie o długu publicznym, a nie indywidualnym czy firm. No i mówimy o spłacie samych odsetek, przy niespłacanym kapitale.<br><br>Ten gigantyczny dług wobec banków i instytucji finansowych - służących coraz widoczniej jako pompa, która tłoczy pieniądze od podatników do ludzi bogatych, głównie cudzoziemców - jest źródłem naszej nędzy. <br><br>Jest też zwrotnicą władzy, oddającą ją nie rządom czy instytucjom pochodzącym z demokratycznych wyborów, ale grupom cwanych bankierów i instytucji finansowych spekulujących pieniądzem.<br><br>Ten dług jest także miarą odrealnienia naszych mediów, przyglądających się źdźbłom, a nie dostrzegających belek, mediów patrzących z brakiem zrozumienia na Grecję i tracących z pola widzenia Polskę, w której żyją. No chyba że media żyją nie w Polsce, wtedy zjawisko ich lokalnej ślepoty staje się przynajmniej bardziej zrozumiałe...<br><br>(CCA) Krzysztof Lewandowski<br>Be free to copy<br></p>