---
layout: default
---

<!--17--><p style="margin: 0px 0px 18px; font-size: 18px; font-family: Helvetica;">
Podczas Dożynek w Spale Minister Rolnictwa i Rozwoju Wsi Marek Sawicki
poinformował rolników- członków Koalicji Polska Wolna od GMO, że
zasiewy kukurydzy MON 810 są w świetle obowiązującego w Polsce prawa
nielegalne i podlegają zgłoszeniu do prokuratury.
<br>W związku z odkryciem nielegalnych zasiewów tej kukurydzy w
miejscowości Lubomia woj,Śląskie, rolnicy wspólnie z członkami
organizacji Greenpeace wzięli udział w akcji zabezpieczania dowodów
przestępstwa dla prokuratury.
<br>Na zdjęciu rolnicy -członkowie Koalicji Polska wolna od GMO.(Anna Bednarek, Stanisław Madejek, Edyta Jaroszewska-Nowak)
<br>
<br><a class="moz-txt-link-freetext" href="http://icppc.freshsite.pl/projekt/?page_id=4&amp;lang=pl">http://icppc.freshsite.pl/projekt/?page_id=4&amp;lang=pl</a>
<br>
<br>"Mimo, że większość Polaków sprzeciwia się GMO, to rząd ignoruje zarówno ich 
głos jak i głos polskiej wsi. Obecna sytuacja naraża nasze plony na 
skażenie. Zamiast dbać o dobro rolników i rodzimych gospodarstw rząd sprzyja 
rozwojowi rolnictwa przemysłowego i takich firm jak Monsanto, czy Pioneer, w 
konkurencji z którymi rolnik nie ma szans, co pokazują przykłady z USA czy 
Kanady", mówi obecna na miejscu akcji rolniczka z zachodniopomorskiego Edyta 
Jaroszewska.
<br>
<br>SZKODLIWOŚĆ UPRAW GMO UDOWODNIONA...NA CO CZEKA RZĄD?
<br>
<br>Scientific American Magazine: Używany do ochrony upraw GMO środek
<br>chwastobójczy Roundup okazał się zabójczy dla komórek ludzkich.
<br>Badania wykazały, że powszechnie używany w ogrodach, na polach uprawnych i w
<br>miejskich parkach herbicyd koncernu Monsanto - Roundup, zawiera składniki,
<br>które powodują "duszenie się" komórek ludzkich w warunkach laboratoryjnych.
<br>
<br>Najnowsze badania wykazały, że najlepiej sprzedający się na świecie środek
<br>chwastobójczy Roundup, powszechnie używany w ogrodach, na polach uprawnych i
<br>miejskich parkach, zawiera składnik zabójczy dla komórek ludzkich,
<br>szczególnie dzieci w okresie płodowym, a także dla komórek łożyska i
<br>pępowiny.
<br>Te najnowsze odkrycia spowodowały debatę na temat tzw. "biernych"
<br>składników - rozpuszczalników, środków konserwujących, środków
<br>powierzchniowo czynnych i innych substancji, które producenci dodają do
<br>pestycydów. Amerykańska Agencja Ochrony Środowiska dopuściła do użycia
<br>blisko 4 tys. takich "biernych" składników herbicydów. Glifosat - aktywny
<br>składnik Roundupu, jest najpowszechniej stosowanym środkiem chwastobójczym w
<br>USA - według oficjalnych danych aż 50 tys. ton tego środka trafia w ciągu
<br>roku na amerykańskie pola i trawniki.
<br>Dotychczas większość badań koncentrowała się na problemie bezpieczeństwa dla
<br>zdrowia samego glifosatu, a nie zestawu wszystkich składników środka
<br>Roundup. Jednak podczas najnowszych badań okazało się, że składniki uważane
<br>za bierne, w rzeczywistości zwielokrotniają toksyczny wpływ tego herbicydu
<br>na komórki człowieka i to w stężeniach wielokrotnie mniejszych od
<br>powszechnie stosowanych na polach, w ogrodach i parkach miejskich.
<br>
<br>Naukowcy byli zaskoczeni faktem, że szczególnie jeden składnik - określony
<br>skrótem POEA, okazał się bardziej zabójczy dla komórek dzieci w okresie
<br>płodowym, dla komórek łożyska i pępowiny niż sam składnik chwastobójczy.
<br>Specjaliści z Uniwersytetu w Caen we Francji uznali to za dowód, że "bierne
<br>składniki" Roundupu w rzeczywistości wykazują niebezpieczną toksyczność. Co
<br>więcej dodatki o nieujawnionym składzie chemicznym w środkach dostępnych na
<br>rynku, mogą powodować uszkodzenie komórek człowieka, a nawet śmierć przy
<br>typowym spryskiwaniu Roundupem upraw soi, kukurydzy, trawników i ogrodów.
<br>Naukowcy podejrzewają, że Roundup może powodować problemy z donoszeniem
<br>ciąży przez zaburzanie wytwarzania hormonów, co może skutkować deformacją
<br>płodu, niską wagą noworodków i prowadzić do poronień.
<br>Zespół biologów molekularnych prof. Seraliniego z uniwersytetu w Caen
<br>stwierdza w konkluzji, że wyniki badań wskazują na pilną potrzebę powtórnego
<br>zbadania skutków zdrowotnych stosowania środka Roundup. Według specjalistów:
<br>"Decyzja o dopuszczeniu do użytku herbicydu Roundup musi obecnie być
<br>zrewidowana, ponieważ jego toksyczność dla ludzi jest zwielokrotniona przez
<br>niezbadane uprzednio składniki tego środka."
<br>Stosowanie Roundupu wywołało ostatnio wielkie kontrowersje także w
<br>Argentynie, która jest jednym z największych na świecie producentów soi GMO.
<br>Do Sądu Najwyższego trafiła skarga organizacji społecznych domagających się
<br>wprowadzenia czasowego zakazu użycia glifosatu z powodu doniesień ekspertów
<br>i aktywistów lokalnych, mówiących o epidemii zniekształceń noworodków i
<br>nowotworów wśród ludności rejonów Argentyny, gdzie masowo stosuje się
<br>właśnie ten herbicyd. Nie dość na tym, naukowcy powiązali defekty genetyczne
<br>występujące u płazów właśnie z glifosatem. Z kolei w Szwecji zespół badaczy
<br>wykazał, że styczność z glifosatem jest czynnikiem ryzyka w przypadku ludzi
<br>chorujących na pierwotnego chłoniaka nieziarnicznego.
<br>"Bierne" składniki często są badane w mniejszym stopniu niż aktywne
<br>składniki owadobójcze. Ponieważ określone składniki środków ochrony roślin
<br>są utajnione z powodu "tajemnicy handlowej", ich producenci nie maja
<br>obowiązku upubliczniać ich składu chemicznego. Chociaż koncern Monsanto jest
<br>największym producentem herbicydów opartych na glifosacie, kilku innych
<br>producentów sprzedaje podobne środki, ale z innymi składnikami biernymi.
<br>Caroline Cox dyrektor badań Centrum Zdrowia Środowiskowego z Oakland w
<br>Kalifornii uważa, że określenie "bierne składniki" często jest mylące. Prawo
<br>federalne USA klasyfikuje wszystkie składniki pestycydów, które nie
<br>zwalczają owadów, jako "bierne". Oznacza to, że te składniki nie muszą być
<br>biologicznie czy toksykologicznie nieszkodliwe - one tylko nie niszczą
<br>owadów czy chwastów.
<br>Okazało się, że niektóre bierne składniki mogą mieć wpływ na zdrowie ludzi.
<br>Wiele z nich wzmaga efekt toksyczny składników czynnych, pomagając
<br>przedostawać się przez odzież, urządzenia ochronne, czy tez błonę komórkową
<br>u ludzi. Przykładowo naukowcy z Chorwacji odkryli, że herbicydy zawierające
<br>atrazynę powodują niszczenie kodu DNA, co prowadzi do nowotworów, podczas,
<br>gdy sama atrazyna nie ma takich właściwości.
<br>POEA, detergent wytwarzany z tłuszczu zwierzęcego uznano za typowy bierny
<br>składnik herbicydów w latach osiemdziesiątych. Jednak wkrótce w Japonii
<br>wykryto, że osoby, które przypadkowo czy intencjonalnie wypiły Roundup,
<br>chorowały i umierały nie z powodu glifosatu, a właśnie POEA. Środek ten jest
<br>dodawany do Roundupu i innych herbicydów, by wzmóc ich przenikanie do tkanek
<br>rośliny, a tym samym zwiększyć ich toksyczność.
<br>- POEA pomaga glifosatowi wchodzić w interakcje z komórkami roślin -
<br>wyjaśnia Negin Martin, specjalista Narodowego Instytutu Nauk Zdrowia
<br>Środowiskowego w Północnej Karolinie. POEA obniża napięcie powierzchniowe
<br>wody, które powoduje, że powstają jej krople na powierzchni roślin.
<br>Obniżenie tego napięcia pomaga glifosatowi przeniknąć przez woskowate
<br>powierzchnie rośliny.
<br>źródło: 
<a class="moz-txt-link-freetext" href="http://www.scientificamerican.com/article.cfm?id=weed-whacking-herbicide-p">http://www.scientificamerican.com/article.cfm?id=weed-whacking-herbicide-p</a>
<br></p>