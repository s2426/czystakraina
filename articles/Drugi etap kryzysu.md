---
layout: default
---

<!--18--><p style="margin: 0px 0px 18px; font-size: 18px; font-family: Helvetica;">
Drugi etap kryzysu to wynik nicnierobienia w kwestii zasadniczej, a więc przebudowy obecnego modelu, który jest systemowo wadliwy, gdyż zapewnia biedę (czytaj: zadłużenie) większości i nienależne profity garstce wybrańców.<br><br>Znakomitą ilustracją patologii systemu oraz miejsca tykania bomb zegarowych jest prezentacja animowana zrealizowana przez Jonathana Jarvis, przedstawiająca w syntetyczny sposób spekulacyjne mechanizmy giełdowe, które doprowadziły do obecnego zamieszania.<br><br>Prezentacja nie zajmuje się trującym lekarstwem, czyli trylionami dolarów wpompowanych w system bankowy dla ratowania honoru spekulantów. Ponieważ pieniądze te nie powodują polepszenia sytuacji statystycznego Kowalskiego, który żyje z dochodów miesięcznych, przeto brokerzy wciąż nie są w stanie znaleźć na rynku odpowiedzialnych kredytobiorców. A bogaci inwestorzy w dalszym ciągu nie mają gdzie lokować swoich olbrzymich funduszy, aby przynosiły spekulacyjne dochody.<br><br>Rozwiązaniem tego hiper równania jest spodziewana inflacja, połączona z upadkiem kolejnych inwestorów i instytucji finansowych, którzy dali się złapać na trefne instrumenty w rodzaju CDO.<br><br><a href="http://crisisofcredit.com/">http://crisisofcredit.com/</a><br></p>