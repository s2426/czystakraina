---
layout: post
title: Przecieki z wycieków
---


<p><img src="{{site.baseurl}}\public\pictures\465.cooper-nuclear-power-station-ne-1993-flood-shutdown.jpg" align="left" style="margin: 10px 10px" width="200"><!--78-->
23.06.2011</p><p>Jak podaje brytyjski Daily Mail, przekroczone normy radioaktywności stwierdzono w wodzie w pobliżu 37 z 65 elektrowni atomowych w USA. W niektórych miejscach normy skażenia radioaktywnością były przekroczone kilkaset razy.</p><p>W elektrowni Braidwood w stanie Illinois na przestrzeni dwóch ostatnich dekad zanotowano serie wycieków ponad 20 mln litrów wody zawierającej radioaktywny tryt. Ten sam pierwiastek wyciekł do Zatoki Barnegat z elektrowni w New Jersey.</p><p><a href="http://www.dailymail.co.uk/news/article-2006250/Dangerous-radiation-leaked-quarters-U-S-nuclear-power-plants.html" title="Skażenie przyrody" target="">http://www.dailymail.co.uk/news/article-2006250/Dangerous-radiation-leaked-quarters-U-S-nuclear-power-plants.html</a></p><p>Badania wykazały też, że wycieki z dwóch elektrowni w Illinois i jednej w Minnesocie doprowadziły do skażenia wody pitnej w tych rejonach.</p><p>Władze elektrowni Fort Calhoun zaprzeczają, jakoby doszło tam do awarii 4 stopnia w 7-stopniowej skali awarii elektrowni atomowych, jak podawały wcześniej niektóre źródła. Jednak sytuacja wokół elektrowni jest w dalszym ciągu niepewna, gdyż do jej całkowitego zalania brakuje kilkudziesięciu centymetrów, meteorolodzy zaś utrzymują, że alarmowy poziom wody na Missouri będzie utrzymywał się do sierpnia.</p><p>Czy jednak tego rodzaju incydenty notowane co jakiś czas w którejś z 400 czynnych na świecie elektrowni jądrowych nie wskazują dobitnie, że energetyka jądrowa to igranie z niebezpieczeństwem, wobec którego nasza cywilizacja pozostaje bezradna.</p><p>W zbiornikach ze zużytym paliwem jądrowym znajduje się bowiem uzyskany z przetworzenia uranu pluton, znacznie groźniejszy od samego uranu, którego kilka spożytych kilogramów wystarczyłoby, aby wytruć całą ludzkość. W elektrowniach zaś składowane są setki ton tej radioaktywnej substancji, która przez wiele lat musi być chłodzona, aby nie uległa wyparowaniu i nie wydostała się na zewnątrz do przyrody.</p><p>(CCA) Krzysztof Lewandowski</p>