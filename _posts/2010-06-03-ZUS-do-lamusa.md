---
layout: post
title: ZUS do lamusa
---

<p><img src="{{site.baseurl}}\articles\pictures\465.ZUS.jpg" align="left" style="margin: 10px 10px" width="200"><!--37-->
3.06.2010</p><p>Pora wreszcie zrewidować świętość nad świętością, jaką jest emerytura.</p><p>Rewizja polegałaby na całkowitej likwidacji pojęcia emerytury, oraz ZUSu, będącego instytucją społecznej tyranii.</p><p>Emerytura to trauma, zarówno wtedy, kiedy na nią się składamy, płacąc obowiązkowy haracz od naszych wynagrodzeń, jak i wtedy, kiedy z niej zaczynamy korzystać, przechodząc do obozu emerytów. To nie obóz a raczej getto, początek umieralni. I faktycznie, wielu ludzi rychło przypłaca stres związany z pobytem w tym getcie - życiem. Emerytura to Styks.</p><p>Po co nam ten stres, ta cezura pracownik/emeryt?</p><p>W 21 wieku każdy obywatel powinien mieć zagwarantowany PRZYCHÓD PODSTAWOWY, od narodzin do śmierci.</p><p>Czas wolny zyskałyby dzięki temu armie urzędników realizujących obecnie na obywatelach między innymi emerytalny terror.</p><p>Pora też zlikwidować renty oraz wszelkie "chorobowe" wynagrodzenia.</p><p>Kto pracuje, ten zarabia. Kto nie pracuje, ten korzysta z PRZYCHODU PODSTAWOWEGO i nie jest wynagradzany przez pracodawcę. Ile pracy, tyle płacy nieobciążonej zusem czy podatkami.</p><p>Bo i z podatkami należałoby też wreszcie skończyć. Powinno się ustalić jeden jedyny podatek obrotowy, zbierany automatycznie od firm przez instytucje bankowe, w których firmy prowadzą rachunki.</p><p>Myślę, że wszyscy przedsiębiorcy byliby szczęśliwi, gdyby pozbyli się w ten sposób uciążliwej biurokracji. Ucieszyliby się też zwolnieni urzędnicy, gdyż mieliby wolność wyboru pomiędzy dobrze opłacaną pracą a niewielkimi ale stabilnymi dochodami bez świadczenia pracy.</p><p>Poziom fiskalizmu wynosi obecnie w Polsce 24%. Myślę, że powinien on, zgodnie z trendami w najnowocześniejszych demokracjach, zdążać szybko do poziomu 33%, czyli jednej trzeciej PKB. </p><p>Należałoby jednak firmy całkowicie odciążyć ze sprawozdawczości finansowej, a obywateli fizycznych uwolnić w ogóle od podatków.</p><p>Przy obecnym PKB na poziomie 1400 mld zł, 33% oznacza wpływy 462 mld zł, co przy obecnej populacji na poziomie 38,2 mln dawałoby roczny przychód podstawowy na obywatela RP w wysokości 12 100 zł, czyli miesięczny przychód podstawowy w wysokości 1010 zł na osobę.</p><p>Czteroosobowa rodzina miałaby bez pracy 4100 zł miesięcznie przychodu, a na wolnym rynku pracy, nieobciążonym żadnymi podatkami od pracy, mogłaby zarabiać dodatkowe kwoty, stanowiące łacznie 2/3 PKB.</p><p>Myślę, że takie rozwiązanie satysfakcjonowałoby wszystkich, gdyż byłoby skokowym wzrostem wydajności polskiej maszyny biurokratycznej, a przez to źródłem znacznych oszczędności ekonomicznych na poziomie całego kraju. Ok. 50 procent ludzi zdolnych do pracy mogłoby wówczas w ogóle nie pracować, zajmując się działalnością społeczną, rodzinną czy artystyczną.</p><p>W związku z likwidacją emerytur oraz rent oraz wprowadzeniem permanentnej opieki finansowej wobec wszystkich obywateli (parasol nowoczesności), należałoby niewątpliwie rozwiązać wiele urzędów, a ludzi w nich zatrudnionych wypuścić na wolność.</p><p>Pozostałe instytucje i urzędy należałoby zmodyfikować, wzmacniając np. pozycję GUS, czy powołując System Elektronicznych Rozliczeń Firm i Obywateli.</p><p>Zaś budżet rządu powinien być tworzony z "drukowania" pieniądza inflacyjnego na poziomie 3% PKB, żeby nie wypadać za bardzo świętoszkowato na tle pozostałej Europy. Inflacja byłaby wówczas realnym miernikiem efektywności rządu.</p><p>(CCA) Krzysztof Lewandowski</p><p>Be free to copy</p>