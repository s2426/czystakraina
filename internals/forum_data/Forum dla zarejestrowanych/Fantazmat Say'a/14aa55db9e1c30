admin
Jean-Baptiste Say wymyślił onegdaj bajeczkę o zamykającym się cyklu produkcyjnym, zwaną prawem Say'a. Raczej prawo to należałoby nazwać bezprawiem, bo jest wyssane z palca i odwraca uwagę od podstawowego problemu światowych gospodarek, jakim jest właśnie niezamykający się cykl produkcyjny.
Przyczyną niezamykającego się cyklu produkcyjnego są depozyty oraz reinwestycje, które powodują zmniejszenie siły nabywczej, zdolnej wykupić produkcję. W miejsce powstałej luki wciskają się banki z nowym kredytem, tworzonym poprzez dwustronne księgowanie, kredytem obciążonym lichwą przeznaczoną dla depozytariuszy oprocentowanych rachunków oszczędnościowych.

Depozyty rosną, gdyż ciągną za sobą żniwo lichwy. Kredyty są oprocentowane, gdyż depozyty są oprocentowane. Zatem pierwszą przyczyną problemów finansowych świata jest lichwa, płacona depozytariuszom w zasadzie nie wiadomo dziś za co, bo dawno minęły czasy, gdy banki pożyczały cudze pieniądze. Dzisiejsze banki tworzą kredyt, a nie recyrkulują go.