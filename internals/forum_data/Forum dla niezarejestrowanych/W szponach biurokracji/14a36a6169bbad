marker
Jesteśmy w szponach biurokracji. To biurokracja kradnie nam większość energii, którą uzyskujemy w wyniku postępu w technikach produkcji i komunikacji.
Jeśli prawdą jest, że mniej niż 10% ludzi produkuje wszystko, co konsumujemy materialnego, reszta, czyli przytłaczająca większość z nas, powinna zajmować się sztuką i opieką nad mniej sprawnymi członkami najbliższej rodziny.
Tak jednak nie jest, gdyż jako społeczeństwa nie potrafiliśmy się świadomościowo oderwać od etosu pracy związanego z niedoprodukcją. Tę lukę w zbiorowej świadomości tu-i-teraz wypełniają hordy czy wręcz armie biurokratów. Ludzie ci nauczyli się obsługiwać edytor tekstów oraz guzik drukarki i tą prostą metodą zawłaszczają energię całego świata, aby... ją nieprawdopodobnie marnować.
Dawniej, w epoce przedkomputerowej, biurokrata był ograniczony w swoim rozpasaniu ilością przebitek, jakie można było uzyskać dzięki maszynie do pisania. Dzisiaj, po wynalezieniu kserokopiarki i komputera, urzędnik zawłaszcza kolejne oszczędności naszego czasu, jakie zawdzięczamy postępującej technice. Zwróćcie uwagę - w komunie nikt nie wypełniał żadnych pitów, a gospodarka była super-planowa. Dziś, gdy - teoretycznie - jako wyrękę w głupich robotach biurokratycznych mamy nowoczesne narzędzia informatyczne, a zamiast gospodarki planowej, liberalną, zamiast całkowitego wyeliminowania biurokracji, mamy jest totalny zalew.
Uważam, że jedynym realnym sposobem wyeliminowania biurokracji jest dać jej pieniądze i nie wymagać za nie żadnych usług, a raczej wymagać bezczynności biurokratycznej.