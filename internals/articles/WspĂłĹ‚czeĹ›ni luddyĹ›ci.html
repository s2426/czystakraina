<!--233-->
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">01.01.2017</p><p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Zarówno po stronie rządzących, jak i po stronie opozycji, widać je gołym okiem. Odwetowe skłonności rodzą odwetowe skłonności, w myśl zasad logiki i rezonansu.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Praktycznie trudno dziś o rozmowę polityków bez partyjnych przytyków z obydwu stron. Parametrem wzajemnych przytyków można mierzyć poziom politycznego dna, na jakim zmajdują się wybrani reprezentanci narodu. Nieliczne wyjątki potwierdzają regułę.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Uważam, że odwetowe skłonności mają przykryć fakt, że polska opozycja straciła busolę i nie wie, co sensownego zaproponować Polakom, jaki program pozytywny na tyle, by przyciągnął miliony marzycieli, którymi wszyscy jesteśmy.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Polska ma wymarzone położenie, świetny klimat i zasoby, nie mamy wojny, trzęsień ziemi, tsunami czy wybuchów wulkanów, jesteśmy nieźle wykształceni i dobrze wyposażeni w infrastrukturę.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">To, czego nam brakuje coraz bardziej, to przekonującej miliony, politycznej wizji pomyślności i rozkwitu Polski. Nie jest nią z pewnością wizja nowej ordynacji czy konstytucji, gdyż te czynniki coraz mniej wpływają na to, co się wokół nas dzieje.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Ponad konstytucją stoi bowiem dzisiaj system bankowo-medialny, który zarządza politykami niczym marionetkami. Ten oligarchiczny system zabiega właściwie o jedno: o status quo przywilejów zdobywanych przez stulecia.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Świat zmienia się bardzo szybko, a mógłby jeszcze szybciej, gdyby nie cugle status quo ściągające konie przemian. To oligarchowie są dziś luddystami, którzy je trzymają. Nie psują maszyn i robotów, jak dawniej tkacze, ale psują tkankę społeczną co rusz odbudowującą się w różnych miejscach na świecie.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Tylko bowiem zbiorowa mądrość społeczna jest w stanie uwolnić świat od wstecznej i ciemnej siły luddycznej, jaką stanowi współczesny kartel bankowo-medialny, narzucający swoją ponurą wizję trwania przywilejów, przemocy, nierówności.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Opozycja nie ma wizji usuwającej w cień współczesnych luddystów i na tym polega jej główna słabość.</p><p style="margin-top: 0px; margin-right: 0px; margin-left: 0px; line-height: normal; font-family: 'Times New Roman';">Krzysztof Lewandowski</p>