<!--56-->
27.12.2010<br><br>Oto mamy do czynienia z nowym rodzajem apartheidu, wprowadzanym przez system bankowy, który posiada dziś władzę większą od władzy rządów. Chodzi o wykluczenie bankowe, czyli blokowanie dostępu do podstawowych usług tego sektora, jak posiadanie konta czy możliwość dokonania na nie transferu. <br><br>Obiektem szczególnym owego wykluczenia stał się w ostatnich dniach Julian Assange, któremu 3 największe korporacje płatnicze: Visa, MasterCard i Pay-Pal odmówiły transferów pieniędzy na jego konto. Przyklaskuje temu apartheidowi system bankowy reprezentowany przez Bank of America i Federal Reserve:<br><br>http://readersupportednews.org/opinion2/370-wikileaks/4395-banks-and-wikileaks<br><br>Problem dotyczy nie tylko Juliana Assange, który w nowym roku zapowiedział ujawnienie pilnie strzeżonych tajemnic bankowych. Ofiarami wykluczenia bankowego są też zadłużeni obywatele, których liczba z każdym rokiem przyrasta. W Polsce wiele osób nawet nie stara się o założenie konta bankowego (posiadamy najniższy w Europie odsetek posiadaczy kont), gdyż byłoby ono natychmiast zablokowane przez fiskusa lub komornika, którym są coś winni. W ten sposób wyklucza się takie osoby podwójnie, bo raz, że posiadają  lichwiarsko oprocentowane długi, a dwa, że brak konta bankowego uniemożliwia im wszelką aktywność gospodarczą, z wyjątkiem podziemnej, która dawałaby szanse spłaty zadłużenia.<br><br>Lecz i w transakcjach gotówkowych banki szykują kolejna zapadnię w postaci kompletnego wyeliminowania z obrotu gospodarczego banknotów i monet, co zapowiadają już kraje skandynawskie. Wówczas brak konta będzie oznaczać śmierć cywilną obywatela, także żebraka spod kościoła.<br><br>(CCA) Krzysztof Lewandowski<br>Be free to copy<br> <br>