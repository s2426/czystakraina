<!--223-->
1.07.2015<div><br></div><div>Pod tytułem "Plan zmian" będę publikował propozycje programowe dla partii politycznych, które chciałyby rzeczywiście, a nie tylko propagandowo, sprostać wyzwaniom współczesnego świata, pełnego sprzeczności i nawarstwiających się problemów, wynikających z grzęźnięcia umysłów w starym paradygmacie, który należy gruntownie przemodelować.</div><div><br></div><div>Zacznę od dołu, od poziomu podstawowego, czyli samorządów. Na tym właśnie poziomie - gmin, powiatów i grup powiatów, czyli regionów - powinno się koncentrować większość reform państwa sieciowego, ku któremu zdąża nasza cywilizacja. Na poziomie lokalnym realizuje się konstytucyjna zasada pomocniczości - kierowania władzy najniżej, gdzie się da.</div><div><br></div><div>Oto program stworzenia podstawowych narzędzi władzy samorządowej:</div><div><p style="margin: 0px; font-family: Helvetica;"><br></p><p style="margin: 0px; font-family: Helvetica;"><b>Lokalny Klaster Samorządowy</b></p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;">Lokalny Klaster Samorządowy to zestaw działań oraz instytucji, mających za zadanie przywrócić realną samorządność władzom lokalnym w obszarach finansowym oraz gospodarczym.</p>
<p style="margin: 0px; font-family: Helvetica;"><br></p><p style="margin: 0px; font-family: Helvetica;">Klaster powinien swoim zasięgiem objąć z początku obszar jednego lub kilku powiatów, a w przyszłości regionu, obejmującego obszar jednego lub kilku województw, z oddziałami w każdym powiecie.</p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;">Podstawą klastra i przywrócenia samorządności jest:&nbsp;</p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;">a) bank komunalny,</p>
<p style="margin: 0px; font-family: Helvetica;">b) towarzystwo gospodarcze,</p>
<p style="margin: 0px; font-family: Helvetica;">c) samorządowa waluta lokalna.</p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;"><b>a)</b></p>
<p style="margin: 0px; font-family: Helvetica;">Bank komunalny to klasyczny bank komercyjny w postaci spółki akcyjnej o 100-procentowym kapitale samorządowym. W przypadku trudności jednego powiatu z wygospodarowaniem z budżetu kwoty ok. 30 mln złotych, jaka jest konieczna do założenia banku komunalnego (wymagany minimalny kapitał 5 mln euro plus koszty organizacji banku i jego funkcjonowania w okresie startowym), może on powstać na bazie kapitału kilku powiatów.</p>
<p style="margin: 0px; font-family: Helvetica;">Bank komunalny, prócz tego, że będzie prowadził rachunki powiatu, lokalnych firm i mieszkańców, a także dostarczał tanich kredytów, przeznaczonych na budownictwo komunalne, rozwój lokalnych mikroprzedsiębiorstw oraz MSP, będzie także dostarczycielem infrastruktury informatycznej dla samorządowej waluty lokalnej.</p>
<p style="margin: 0px; font-family: Helvetica;">Perspektywa czasowa założenia banku komunalnego to 1 rok od czasu podjęcia decyzji o jego powołaniu.</p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;"><b>b)</b></p>
<p style="margin: 0px; font-family: Helvetica;">Towarzystwo gospodarcze będzie pełnić rolę wyzwania dla współczesnych koncernów. Jego rola będzie podobna do roli koncernu, który wchłania mniejsze podmioty gospodarcze, aby internalizować obroty gospodarcze i płacić podatki wyłącznie od sprzedaży końcowej. Towarzystwo gospodarcze będzie w podobnym celu internalizować potencjał wytwórczo-usługowy lokalnych mikroprzedsiębiorców, których obroty roczne nie przekroczą 2 mln euro. Będzie ono także zagospodarowywać lokalny wolontariat oraz organizować kontraktacje rolnicze na bazie samorządowej waluty lokalnej.</p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;"><b>c)</b></p>
<p style="margin: 0px; font-family: Helvetica;">Samorządowa waluta lokalna będzie oparta na lokalnych podatkach. Jej start musi poprzedzić uchwała starosty lub prezydenta o akceptowaniu samorządowej waluty jako zapłaty lokalnego podatku. Władze powiatu powinny także rozważyć możliwość zapewnienia samorządowej walucie niewielkiego bonusu - w wysokości 5-10% - przy zapłacie lokalnego podatku. Samorządowa waluta lokalna,&nbsp;<span style="font-size: 9pt;">informatycznie obsługiwana przez bank komunalny,</span><span style="font-size: 9pt;">&nbsp;może się stać bazą dla następujących eksperymentów społecznych:</span></p>
<p style="margin: 0px; font-family: Helvetica; min-height: 14px;"><br></p>
<p style="margin: 0px; font-family: Helvetica;">- pełnej automatyzacji ściągania lokalnego podatku,&nbsp;</p>
<p style="margin: 0px; font-family: Helvetica;">- wprowadzenia obywatelskich kont, prowadzonych w walucie lokalnej, opartych na PESEL-u, niezajmowalnych przez komornika i pozwalających na realne przeciwdziałanie wykluczeniu finansowemu, będącemu filarem wykluczenia społecznego,</p>
<p style="margin-top: 0px; margin-right: 0px; margin-left: 0px; font-family: Helvetica;">- wprowadzenia mechanizmu Bezwarunkowego Dochodu Podstawowego, będącego ekwiwalentem emerytury w gospodarkach dobrobytu.</p></div><div><br></div>