<!--99-->
6.02.2012<div><br></div><div>Widać to coraz wyraźniej, że nasz system demokratyczny zmierza szybkimi krokami ku posterunkowi policyjnemu.&nbsp;</div><div><br></div><div>Dzisiaj miała miejsce publiczna wiwisekcja duchowa premiera Donalda Tuska. Po otwarciu brzucha cyfrowych migawek zobaczyłem w pełnej krasie ducha policjanta i nic więcej. Tylko policjanta i aż policjanta. Policjant stoi na straży okradanych artystów.</div><div><br></div><div>Nie ma znaczenia, że wszyscy polscy artyści i wynalazcy razem wzięci dostaną z tytułu wprowadzenia ACTA&nbsp;łącznie z milion złotych extra dywidendy, gdy przy okazji wycieknie nam z kraju kilka miliardów, małymi strużkami, bo od wszystkich, nie tylko internautów, dla europejskich i zaoceanicznych gigantów.&nbsp;</div><div><br></div><div>Wycieknie choćby w taki sposób, że z klienckich pieniędzy trzeba będzie opłacić te wszystkie inwigilacje i retencje, oraz inne wymogi, które dyktuje traktat ACTA. Kalkulacji co do wielkości tego wycieku w skali całego państwa na policji już nie uczą. &nbsp;Dlatego też w pustkę duchową biło pytanie, jakie zadano premierowi podczas dzisiejszego spotkania, jakie mianowicie korzyści odniesie nasz kraj - jako calość, a nie jako posterunek - z wprowadzenia ACTA.</div><div><br></div><div>Otóż, z przebiegu konferencji wynika dość ponura prawda, że demokracja praktycznie się skończyła. Nie ma jej, odeszła! Zastępuje ją lexokracja i demokratura. Widać to wyraźnie choćby po tym, że rząd w kwestiach ogólnospołecznych staje się coraz bardziej tajny, schodzi do podziemia w intencjach, dokumentach negocjacyjnych i wszelkich innych działaniach zacieśniających zakulisowo pętlę coraz bardziej wyuzdanego prawa na szyjach obywateli. Prawdziwym problemem są prawa autorskie i patentowe, wciskające się do przestrzeni wirtualnej w poszukiwaniu wielkich pieniędzy, a ACTA to tylko mechanizm ich policyjnego wdrożenia.</div><div><br></div><div>A wiadomo, im więcej prawa, tym więcej jego łamania, zwłaszcza jeśli nieznane są prawdziwe intencje prawodawcy. Powstaje zatem potrzeba dalszych służb i dalszych posterunków. Taka samonapędzająca się maszynka do produkowania policji, prawników, cel więziennych i strażników, która miele traktaty takie jak ACTA i zamienia je na posterunkowe etaty.</div><div><br></div><div>Po otwarciu brzucha migawki kamery przekazują obraz posterunku milionom nas, internautów. Czy chcemy, aby nasze państwo sprowadzało się coraz bardziej do roli amerykańsko-europejskiego policjanta, bez wizji dobra kraju, a tylko z wizją wpasowywania go w coraz bardziej pogmatwane interesy globalne, opatrzone klauzulą tajności?</div><div><br></div><div>To pytanie każdy w sobie nosi i dlatego debata w sprawie ACTA jest u nas tak gorąca. Wynika bowiem nie tylko z ACTA, ale z wewnętrznego poczucia Polaków i nie tylko ich, że ACTA to gwóźdź do trumny złudzeń o resztkach demokracji w tej jedynej sferze, w której jeszcze się przejawiała - w otwartej i darmowej, a więc egalitarnej przestrzeni internetu.</div><div><br></div><div>ACTA są tajne od samego początku. Na posterunku to reguła...</div><div><br></div><div>(CCA) Krzysztof Lewandowski</div><div>Be free to copy</div><div><br></div>