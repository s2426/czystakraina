<!--228-->
<p style="text-align: left; margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">28.04.2016</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Dochód podstawowy jest elementem wizji transformacyjnej społeczeństwa demokratycznego. Głównymi przeszkodami w jego wdrożeniu na poziomie ogólnokrajowym są: 1) niesuwerenny pieniądz narodowy, 2) nieszczelny system podatkowy.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Jedną z koncepcji fazy eksperymentalnej wdrożenia dochodu podstawowego jest jego wypłata w samorządowej walucie lokalnej (elektronicznym rabatowym kuponie podatkowym). Ogranicza to pole eksperymentu do miasta lub regionu i likwiduje wspomniane przeszkody.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Kupony mają wyłącznie postać elektroniczną, co zapobiega wykorzystywaniu ich na czarnym rynku.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Istotny jest także miejscowy charakter obiegu kuponów, wynikający z niewymienialności kuponów na waluty obce, co oznacza wsparcie dla lokalnych producentów, którzy zgodzą się przyjmować w tej walucie zapłatę za swoje produkty.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Gwarancją atrakcyjności kuponów jest możliwość opłacania nimi lokalnych podatków.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Decyzja w tej sprawie należy do władz lokalnych, które mogą uchwalić, jaka kwota złotówkowych wpływów z tytułu lokalnych podatków może być w danym roku substytuowana wpływami w kuponach.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Po podjęciu decyzji w sprawie wielkości emisji kuponów, którymi można opłacać lokalne podatki, władze lokalne stają się skutecznym emitentem w pełni suwerennego, lokalnego środka transakcyjnego, którego istnienie w lokalnym obrocie faworyzuje lokalnych producentów i sprzyja zachowaniom proekologicznym.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Miejscowy obrót kuponami jest warunkowany wolą polityczną. Kluczowe dla rozwoju tej inicjatywy w Polsce jest wydanie rozporządzenia przez Ministra Finansów, zachęcającego władze samorządowe do emisji kuponów i uwalniającego samorządowców od lęków związanych z interpretacją takich działań przez izby skarbowe.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Emisja samorządowego kuponu (jednostki rabatu podatkowego) za pomocą dochodu podstawowego byłaby w istocie powołaniem do istnienia suwerennego lokalnego pieniądza bezodsetkowego, będącego miejscową implementacją postulatów brytyjskiego think tanku Positive Money, czy islandzkiego projektu reformy monetarnej Frosti Sigurjonssona.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Samorządowy kupon świetnie nadaje się do finansowania lokalnych inwestycji komunalnych. Budownictwo komunalne można dzięki temu realizować w kredycie bezodsetkowym, co dwukrotnie obniża koszty inwestycji.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Dochód podstawowego wypłacany w kuponach byłby wolny od zajęć komorniczych. Tą drogą można rozwiązać istniejący problem przejmowania pomocy socjalnej przez firmy windykacyjne, co dotyczy milionów rodzin w Polsce.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Dochód podstawowy wypłacany w elektronicznych kuponach zapobiega wyciekowi środka transakcyjnego i używaniu go do celów spekulacyjnych. Dzięki temu władze lokalne mogą mieć pełną kontrolę nad ilością kuponów w obrocie gospodarczym, dostosowując ją do istniejących na rynku luk: popytowej, produkcyjnej i nabywczej.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Recyrkulacja kuponów może się odbywać poprzez wprowadzenie niewielkiego podatku obrotowego, rzędu 3 procent, płaconego na rzecz samorządów przez użytkowników tego środka.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Ten niewielki podatek umożliwiłby jednak znaczne zwiększenie lokalnych wpływów w tej walucie, gdyż doświadczenia pokazują, że pieniądz lokalny obraca się z prędkością kilkakrotnie większą, niż pieniądz narodowy, sięgającą 12-13 obrotów rocznie. Przy 3-procentowym podatku obrotowym umożliwiłoby to coroczne wpływy do lokalnego budżetu na poziocmie 1/3 wartości samorządowej emisji pierwotnej.</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Wreszcie, wypłata dochodu podstawowego w kuponach umożliwia skalowanie mechanizmu dywidendy obywatelskiej oraz dostosowanie tempa jej implementacji do prędkości rejestrowania kont bankowych dla wszystkich obywateli.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Z uwagi na liczbę tych kont jest to trudne zadanie logistyczne i informatyczne, którego dynamikę można ocenić wyłącznie na drodze eksperymentalnej, najlepiej w wydzielonych geograficznie enklawach władzy, jakimi są samorządy terytorialne.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Skalowanie dochodu podstawowego - od dochodu symbolicznego do dochodu dostępnego na danym poziomie gospodarczym - można realizować za pomocą zasilania kont obywateli "tygodniówkami", przyspieszającymi obrót kuponami w porównaniu do wypłat miesięcznych.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Start systemu można rozpocząć już od przekazywania obywatelom co tydzień kuponu o wartości 1 zł rabatowego, a następnie zwiększać tę kwotę aż do osiągnięcia nasycenia rynku lokalnym pieniądzem.&nbsp;</p>
<p style="margin-top: 0px; margin-right: 0px; margin-left: 0px; line-height: normal; font-family: 'Times New Roman'; color: rgb(50, 51, 51);">Praktyka europejska (Holandia, Finlandia) pokazuje, że duże eksperymenty społeczne, na miarę transformacji systemowej za pomocą BDP i walut suwerennych, są pilotowane lokalnie. Pora na to, by i Polska odważyła się lokalnie wdrażać dochód podstawowy i suwerenną politykę monetarną, aby w niedalekiej przyszłości rozszerzyć te eksperymenty na cały kraj i dyskontować publicznie, a nie tylko elitarnie, korzyści płynące z gospodarczej ponowoczesności.</p><div>Krzysztof Lewandowski</div>